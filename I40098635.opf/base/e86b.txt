de rjes dpal sa skya pa'i ring lugs rgyas par gyur te/ de yang rgya gar rdo rje gdan nas byang phyogs su dpag tshad brgya bgrod pa'i sa mtshams gangs can bod kyi rdo rje gdan
gtsang la stod gram

pa sa skya ni/ 'khon dkon mchog rgyal pos dgung lo bzhi bcu pa glang lor btab/ sras sa chen kun dga' snying po sogs deng sang bar gdung brgyud ma chad pas 'dzin skyong gnang
zhing / bar skabs lha sa rdzong pa'i dus nyams chag che nges byung yang / sngags 'chang chen mo kun dga' rin chen gyis nyams gso mdzad pa nas bzung gong 'phel du gyur pas/
phyis su sa skya pa'i bstan pa la 'di kho na bka' drin che bar bya'o/ /de yang rgya gar 'phags pa'i yul du mang pos bkur ba'i gdung rabs/ gangs can gyi ljongs 'dir 'khon
sa skya pa'i gdung rabs kyi rtogs pa brjod pa ni bsod nams tshad med pa'i 'jug ngogs nyid do/ /zhes mkhas pa rnams kyis bsngags pa'i rjes su 'brangs te 'dir mtshan tsam
zhig brjod na/ yul mtho zhing gtsang ba mnga' ris kyi stod dam/ byang gi shel tsha rgyal mo'i gangs 'gram du 'od gsal gnam lha mched gsum bsil ljongs bsod nams kyi mgron
du babs pa las bar pa g.yu ring dang dmu bza' ldem bu'i sras ma sangs spun bdun byon pa'i gcen drug yab bcas lha yul du gshegs/ bdun pa ma sangs 2 spyi rjes dang / thog
lcam 'ur mi'i sras dpa' bo stag /de'i sras stag po 'od 3

can te/ 'di rnams mi las 'das pa'i gzugs bzung ste bar snang du bzhugs/ de'i sras g.ya' 4 spang skyes te 'di yan la 'od gsal 1 lha'i rigs ces grags/ des srin po khrag mig ma
bsad cing / de'i chung ma g.ya' 'brug si li ma khab tu bzhes pas/ lha dang srin po 'khon pa'i bar der sras gcig 'khrungs pa 'khon bar skyes zhes btags shing 'khon gyi gdung
du mtshan chags/ de sras 'khon dpal po che/ de'i sras gcen slob dpon rin po che padma 'byung gnas kyi thugs sras mkhan chen bo dhi satwA las bsnyen par rdzogs pa'i sad
mi mi bdun gyi nang tshan nA gandre rakShi ta ste klu dbang srung ba zhes grags pa dang / gcung rig sngags grub pa rdo rje rin chen mched gnyis/ rdo rje rin chen gyi sras
bdun byon pa las gdung brgyud kyang mang du 'phel zhing / drug pa shes rab yon tan gyi sras gsum gyi nang tshan tshul khrims rgyal po/ de la sras gsum byon pa'i/ gtsug
tor shes rab/ de la sras bdun gcung dang bcas pa byon pa las/ che ba dge mthong gi sras bal po/ de sras shAkya blo gros/ de sras shes rab tshul khrims dang / 'gran zla
med pa'i mkhas grub dkon mchog rgyal po gnyis las/ shes rab tshul khrims yan gsang sngags rnying ma'i

rig pa 'dzin pa zam ma chad par byon zhing / yi dam yang phur gyi sgo nas dngos grub gnyis brnyes/ chos skyong dkar bdud lcam dral sogs bran du khol/ dkon mchog rgyal po'i
sngon smon dang phrin las kyi sgo phyi 'gyur gsar ma 'byed/ dpal sa skya'i chos grwa chen po btab pa nas bzung 'khon sa skya pa zhes grags te/ de ltar na lha rigs 'khon gdung
sa skya zhes mtshan mchog gsum ldan gyi grags dkar 'dzam gling thams cad du khyab/ de sras spyan ras gzigs dngos dpal brtse ba chen po kun dga' snying po ni/ chung dus
nas dam pa'i rigs sad/ dgung lo bcu gcig par rje btsun 'jam dpal dbyangs kyis rjes su bzung bas pha rol tu phyin pa'i lam gyi gnad thams cad dus gcig tu gzigs/ rnal 'byor
gyi dbang phyug grub chen bi rwa pa dngos su byon nas rgyud sde rgya mtsho'i gsang ba'i mdzod chen po byin/ brang ti dar ma snying po sogs las mdo phyogs dang / rang
gi yab dang / bla ma ba ri lo tsA ba/ mal lo tsA ba sogs las gsang sngags spyi dang / zhang ston chos 'bar las gsung ngag rin po che'i bdud rtsi gsol bas nyams rtogs kyi
padmo gsar du bzhad pa'i tshul bzung / mya ngan las 'das pa'i tshe/ sku'i rnam 'phrul bzhir

bstan nas dag pa'i zhing so sor gshegs pa'i snang bas mtshon rdzu 'phrul rdo rje'i bkod pa zad mi shes pa la dbang 'byor/ slob ma yang mchog thob pa gsum dang / bzod thob pa
bdun sogs mkhas grub nam mkha'i mtha' dang mnyam pa byung / de sras kun dga' 'bar/ bsod nams rtse mo/ grags pa rgyal mtshan/ dpal chen 'od po rnams las/ kun dga' 'bar rgya
gar du gshegs/ slob dpon rin po che bsod nams rtse mo ni 'phags yul gyi chu bo ganggA tshun chad du mkhas pa'i grags pas khyab/ ye shes kyi DA ki ma rnams kyis rdo rje
gdan gyi sgo gong du mi thub zla ba'i rnam 'phrul gnas lnga rig pa'i paNDi ta chen por bsngags pa'i yi ger bkod/ bshad sgrub kyi phrin las bsam gyis mi khyab pa'i ngang
'ja' lus rdo rje'i go 'phang chen por byon/ rje btsun grags pa rgyal mtshan ni/ 'phags pa 'jam dpal dbyangs kyis rjes su bzung bas sde snod dang rgyud sde rab 'byams la
mkhyen pa'i gter mdzod grol/ rje btsun sa skya pas 'od gsal gyi ngang du lam 'bras nye brgyud kyi gdams pa stsal zhing grub pa'i go 'phang mthon por gshegs/ mkhas btsun grub
pa'i yon tan bsam gyis mi khyab pas/ ma byon sangs rgyas gsum pa kha che paNDi ta shAkya

shrI bha dras kyang rdo rje 'dzin pa gsang ba 'dus pa zhes bsngags pa'i rgyud mang bsgrengs/ khengs pa'i ru tshon dbyings su brtul nas/ gtsug gi nor bu'i zhabs brtan gyi padmo
la phyag byas te/ gsung gi bdud rtsi gsol bar mdzad pas 'phags bod rdo rje 'dzin pa bye ba'i gtsug rgyan du nges brnyed/ sku tshe'i 'du byed kyang yun ring du byin gyis
brlabs te zab rgyas kyi bstan pa nam langs pa'i rjes su nyi ma shar ba ltar mdzad/ gcung grub pa'i rig 'dzin dpal chen 'od po la sras sa skya paNDi ta dang / zangs tsha
bsod nams rgyal mtshan gnyis 'khrungs pa'i/ 'jam dbyangs sa skya paNDi ta chen po ni/ mi nas mir gyur pa'i skye ba nyi shu rtsa lngar rje btsun brtan pa'i 'khor los dge
ba'i bshes su mdzad pas/ sku tshe 'dir yang phyi nang rig pa'i gnas mtha' dag lan re'am/ zung re gsan pa tsam gyis khong du chud/ lhag par lam zab bla ma'i byin rlabs la
brten nas rje btsun rin po che grags pa rgyal mtshan dang / 'jam dpal dbyangs dbyer med du gzigs pas phyi nang gsang ba'i rten 'brel thams cad der 'grigs/ mkhas shing grub
pa'i yon tan dang / gzhan phan phrin las kyi klong brdol/ 'phags yul nas rgya nag gi bar du snyan pa'i grags pas khyab/ rig pa'i gnas

mtha' dag la shin tu byang zhing 'jig rten pa'i lha las dngos grub kyang thob pa phyi rol pa'i ston chen 'phrog byed dga' bo sogs drug lung dang / rigs pa dang / lhag pa'i
lhas rjes su bzung ba'i mthus brtul nas nang pa'i bstan pa la bcug /mthar rgya nag go dan rgyal pos spyan drangs te byang phyogs sprul pa sde'i lha khang du ngo mtshar ba'i
rnam 'phrul bsam gyis mi khyab pas gzugs sku'i bkod pa bsdus/ zangs tsha bsod nams rgyal mtshan la sras chos kyi rgyal po 'phags pa dang / grub pa'i dbang phyug 'gro mgon
phyag na gnyis 'khrungs pa las/ chos rgyal 'phags pa rin po che blo gros rgyal mtshan ni/ sa chen po la bzhugs pa byang chub sems dpa' bsam bzhin du mi'i srid par bzung
bas/ thog ma nas rigs dang / brtse ba dang / byang chub sems dpa'i spyod tshul sogs gzhan las ches khyad par du gyur pas/ 'phags pa zhes pa'i mtshan gyi me tog phye/ rig
pa dang grol ba'i spobs pa zad mi shes pa'i gter brdol/ yan lag lnga mtshon rnon pos so sor phral ba rgyal ba rigs lnga'i bkod par bstan pa sogs rdzu 'phrul gyi spyod
pa dang / sku gzung thugs kyi mdzad pa phun sum tshogs pas gdug can hor gyi rgyal po'ang mi phyed

pa'i dad pa 'khrungs te dbang bskur lan gsum gsan pa'i/ dang po'i dbang yon du dbus gtsang khri skor gsum/ bar par bod chol kha gsum/ tha ma rgya yi li yul chen mo phul bas
phan bde'i nyer 'tsho bla na med par gyur/ 'jam dpal rtsa rgyud las/ yi ge dhi dhi zhes pa blo gros kyi skad dod yin pas mtshan gyi zur dang po bstan/zhes sdom brtson nyid/
/ston pa'i bstan pa gsal byar byed/ /ces lung gis bstan par ltar/ sdom brtson rgyal po'i tshul bzung nas/ grub mtha' la nye 'khon med par bskyangs pas yongs rdzogs bstan
pa'i bshad sgrub dang / gangs can gyi bde skyid nyin mo ltar gsal bar mdzad/ mang du thos pa'i mchog snar thang pa bcom ldan rig pa'i ral gri yang grub pa'i yon tan gyis
rang dbang med pa'i dad par bkod pa sogs rnam thar bsam gyis mi khyab cing / khams gsum chos kyi rgyal por bsngags pa'i springs yig 'jig rten gsum na grags pa nyid do/
/'gro mgon phyag na'i sras chos skyong srung bas gdan sa lo shas mdzad cing / de nas zangs tsha'icho'i sras slob dpon ye shes 'byung gnas kyi sras bdag nyid chen po bzang
po dpal gdan sar phebs/ de la btsun mo bdun bzhes pa las sras ming sring bco lnga 'khrungs pa'i ti shrI

kun dga' blo gros kyis gcung rnams la bla brang khag bzhir bgos nas gnang bas/ gzhi thog bla brang / bla brang rin chen sgang pa/ lha khang bla brang / dus mchod bla brang
bzhir byung ba las/ gzhi thog bla brang ni/ mkhas btsun nam mkha' legs pa nas bdag chen blo gros dbang phyug gi bar du mkhas grub mang du byon/ bla brang rin chen sgang par/
kun dga' nyi ma/ 'jam dbyangs don yod rgyal mtshan/ dpal ldan bla ma dam pa bsod nams rgyal mtshan te sku mched gsum las/ bla ma dam pa bsod nams rgyal mtshan ni mkhas
shing grub pa'i 'khor los sgyur ba chen por gyur/ snyan brgyud rgya mtsho lta bu'i bka' babs/ gangs can gyi mkhas grub phal mo ches zhabs pad la btud pas thugs sras kyang
/ sngags kyi rgyal tshab chen po gnyis/ gsung gi gsang ba 'dzin pa brgyad/ yongs grags kyi mkhas pa bcu gcig sogs bsam gyis mi khyab par byon te/ deng sang gi bar du rje
btsun sa skya pa'i tshogs dang / slob mar bshad pa'i snyan brgyud rnams ma nyams par gnas pa 'di rje nyid kyi phrin las kho na yin/ 'jam dbyangs don yod rgyal mtshan gyi
sras bla chen kun dga' rgyal mtshan/ de sras 'jam dbyangs nam mkha' rgyal mtshan/ de sras rgya gar ba shes rab rgyal

mtshan dang / snyan brgyud rgya mtsho'i gter mdzod bdag chen blo gros rgyal mtshan sogs kyi bar du byon nas mgon po che chung sogs thun mong ma yin pa'i gdams pa zhal ngo nang
brgyud du grags pas mtshon bstan pa'i srog shing mtshungs pa med par gyur/ lha khang bla brang pa ni/ ngag dbang kun dga' legs pa'i 'byung gnas dang / kun dga' rgyal
mtshan mched gnyis nas bzung / chos kyi rgyal mtshan dang kun dga' legs pa'i bar mkhas btsun grub pa'i yon tan can du byon/ dus mchod bla brang ni da lta'i gdung? gdungs
rabs 'di nyid kyi rtsa ba ste/ de yang bzang po dpal gyi sras bdag chen kun dga' legs 'byung sogs mched gsum/ kun dga' legs 'byung sras grags pa rgyal mtshan/ de sras rnam
sras rgyal mtshan/ de sras nam mkha' legs pa/ de sras nam mkha' rgyal mtshan/ de sras sa lo 'jam pa'i rdo rje rab mdzes/ kun dga' bsod nams/ ngag gi dbang phyug /'jam dpal
grags pa/ sangs rgyas tshe brtan te mched bzhi las/ phyi ma la sras gcen bdag chen kun dga' bsam 'grub dang / gcung sngags 'chang chen po kun dga' rin chen gnyis 'khrungs
pa las/ snga ma rtse gdong du bzhugs nas/ ngag dbang nor bu rgyan pa'i bar gyi

rtse gdong gi gdung brgyud rnams byon/ lo chen bai ro dang rje btsun grags pa sogs kyi rnam 'phrul sprul pa'i skyes mchog sngags 'chang chen mo dpal sa skyar byon/ sa lo chen
po dang dkon mchog lhun grub sogs brten nas lung dang mngon par rtogs pa'i yon tan rgya mtsho la dbang 'byor/ gdan sa chen por bar skabs nyams chag nges byung ba la thugs
kyis ma bzod pa/ rdo rje'i chos skyong rnams bran du bkol bas phas rgol rnams ming gi lhag mar byas/ phyi gtsug lag gi khang / nang dkon mchog gi rten/ bar dgedag 'dun
gyi sde/ mtshan nyid kyi bshad srol/ sngags kyi phyag len/ snying po'i nyams bzhes sogs 'khor lo gsum gyi mdzad pas dpal ldan sa skya pa'i bstan pa sde dang bcas pa la
bka' drin chen pos khyab par mdzad/ de la sras 'jam dbyangs bsod nams dbang po dang / sngags 'chang grags pa blo gros gnyis 'khrungs/ 'di nas bzung ste bar skabs su gdan
sa chen por snyan brgyud kyi gdams pa cung zad nyag phra bar gyur pa'ang rim gyis 'phel ba'i mgo tshugs/ phyi ma'i sras 'jam mgon a mes zhabs kun dga' bsod nams kyis/ bsod
nams dbang po mched dang / mus chen sangs rgyal mtshan/ rdo rje 'chang dbang phyug rab

brtan/ mkhan chen ngag dbang chos grags sogs dam pa du ma brten nas mdo sngags snyan brgyud dang bcas pa'i gdams pa rgya mtsho lta bu gsan/ 'chad spel gyi phrin las dang /
bde gsang gshed skor kyai rdor phur pa sogs kyi chos 'byung dang rnam bshad kyis mtshon gsung rtsom kyang mang du mdzad/ de sras 'jam dbyangs bsod nams dbang phyug gis yab
dang / zhwa lu mkhan chen sogs las gsan bsam mdzad cing chos srid kyi phrin las gong du 'phel/ de sras ngag dbang kun dga' bkra shis kyiskyi a mes zhabs yab srasgras dang
/ byams pa ngag dbang rnam rgyal/ lhun grub dpal ldan/ byams pa ngag dbang lhun grub/ bzang po rgyal mtshan/ smin gling lo chen sogs bsten cing gsung gi bdud rtsi gsol/
de sras 'jam mgon bsod nams rin chen gyis yab rje dang / bco brgyad pa mkhyen brtse rab brtan/ spro lung pa bsod nams chos 'phel/ ngor chen bsod nams bzang po/ thar rtse
nam mkha' bsam grub sogs yongs 'dzin du ma las gsan bsam mdzad/ de sras snyigs dus bstan pa'i nyi ma/ 'jam mgon ngag gi dbang po kun dga' blo gros mched gnyis sogs byon
pa las/ 'jam mgon kun dga' blo gros ni/ 'phags

mchog phyag na padmo'i ye shes sgyu 'phrul drwa ba'i rnam rol las/ 'phags pa'i yul du 'chi med grub pa'i dbang phyug dzaidze tA ri dgra las rnam rgyal dang / gangs can gyi
ljongs 'dir brtse chen kun dga' snying po dang / bdag chen rdo rje 'chang blo gros rgyal mtshan sogs dam pa'i skyes bu brgyud mar 'khrungs shing / sku tshe 'dir yang gsung
bye ba tsam nas a ra pa tsa na dhI zhes gsal bar gsungs pas mtshon mkhyen rab kyi padmo bye/ thugs rje'i grib bsil rgyas/ dam pas bsngags pa'i yon tan thams cad la dbang
'byor/ yab rje dang / rje btsun mkha' spyod dbang mo/ thar rtse nam mkha' bsam grub/ brag rtsa ba blo gsal bstan 'dzin/ ngor chen sangs rgyas ye shes sogs yongs 'dzin du
ma las rang lugs gtso bor gyur pa'i grub mtha' ris med kyi dbang lung man ngag bsam gyis mi khyab pa dang / khyad par gnas gsar ba ngag dbang kun dga' legs pa'i 'byung
gnas las lam 'bras slob bshad sogs snyan brgyud kyi skor yongs su rdzogs pa dang / rgyal ba'i bka' 'gyur rin po che sogs zab rgyas kyi gdams pa rgya mtsho lta bu gsan/ dpal
kye rdo rje'i gzhi bsnyen lan gsum sogs dus dang / rgyun du'ang lhag pa'i lha sum cur nye ba sogs kyi sgom

bzlas kyis mtshon thugs dam nyams bzhes rtse gcig tu gnang bas lhag pa'i lha du mas rjes su bzung / rdo rje'i chos srung rnams kyis phrin las sgrub par khas blangs/ dam can
pu tra lcam sring dang / phur srung dkar bdud kyis bran bzhin du bya ba byed/ dbang dang gdams khrid sogs ji lta bu zhig gsung na'ang thugs nas shar gyis gsung ba sogs mkhas
pa dang / lam 'bras slob bshad dus bir srung phyi ma gnang skabs nyi 'dzin yong bar byed grub dgongs mthun du ri mos gtan la phebs kyang / rje de nyid kyis rnal 'byor
dbang phyug gi skur bzhengs te ro ma'i rlung dhU tir zhugs su ma ster bas nyi 'dzin mi mngon par byin gyis brlabs pa sogs grub pa'i mtshan ma 'byams'gyams klas/ snga phyir
rten bzhengs mang po dang / khyad par 'chad spel gyi phrin las rgyun mi 'chad cing / gsung rtsom kyang pod chen bcu gnyis tsam gnang bas bstan pa'i srog mthud pa lta
bu'i bka' drin bskyangs/ zhal slob kyi gtso bo gdung sras sku mched/ thar rtse rdo rje 'chang nam mkha' 'chi med/ gnas gsar mchog sprul nam mkha' legs pa/ bco brgyad khri
chen mched/ gzim 'og sprul sku bstan 'dzin phrin las/ sa skya'i zur 'chad pa rin chen rgyal

mtshan/ lnga rig pa kun dga' bkra shis/ ri khu sprul sku kun dga' mkhas grub dbang po sogs bstan pa 'dzin nges kyi skyes bu dam pa mang du byon pa las/ deng sang yang rje btsun
sa skya pa'i dbang lung man ngag phyag 'khrid sogs kyi bka' srol ma nyams par yod pa 'di kho na'i bka' drin yin/ de sras 'jam mgon dbang sdud snying po dang / kun dga'
phan bde rgya mtsho mched zhal gyis/ yab rje gtso bor gyur pa'i dam pa du ma las gdams pa rgya mtsho lta bu gsan/ 'chad spel dang grub pa'i phrin las kyis bstan 'gro'i
phan bde spel/ snga ma'i sras khri chen padma bdud 'dul dbang phyug gam kun dga' bkra shis/ sngags 'chang kun dga' rin chen/ 'jam mgon kun dga' rgyal mtshan/ mgon po dngos
grub dpal 'bar rnams byon pa las/ yab rje dang / gnas lnga rig pa'i paNDi ta kun dga' bkra shis las rang lugs gtso bor gyur pa'i gdams pa'i gsan bsam nyams bzhes 'chad
spel sogs gnang / khri chen sras khri chen bkra shis rin chen gyis yab rje dang / thar rtse rdo rje 'chang byams pa kun dga' bstan 'dzin las gsan bsam dangngang / sngags
'chang kun dga' rin chen sras 'jam mgon rdo rje rin chen gyis yablab rje dang / 'jam mgon

kun dga' rgyal mtshan yongs 'dzin blo gros rgya mtsho sogs las zab rgyas kyi gdams pa rgya mtsho lta bu gsan/ sku na phra mo nas dam pa'i rigs sad pa'i spyod pa ngo mtshar
bsam gyis mi khyab pa dang / 'chad spel gyi phrin las rgyun mi 'chad par mkhas dang grub pa'i gtsug gi nor bur zhabs kyi pad mo brtan bzhin pa 'di ltar lags so// / //gdan
sa 'og ma gtsang rtse gdong ni/ bdag chen kun dga' bsam 'grub sogs dus mchod bla brang gi gdung rabs rnams kyis skyong / khri chen bsod nams lhun grub sogs bstan 'dzin dam
pa'ang mang du byon/ phyis su gdung rabs med kyang / bar skabs skye sprul rim byon dang / deng sang sa skya nas zhal 'dzin gnang// / //gzhan yang dpal sa skya pa'i brgyud
'dzin grags che ba 'ga' zhig gi gdan sa la/ ngor e waM chos ldan ni/ 'jam mgon sa skya paNDi ta chen po'i ye shes gzigs pa'i nor bu'i me long gtsang mar ji ltar shar
ba bzhin rdo rje 'chang kun dga' bzang pos dgung lo zhe brgyad pa sa bya lor btab/ de la rdo rje 'chang 'di nyid ni/ 'phags pa dge ba'i rtsa ba yongs su 'dzin pa'i mdo las/de
tshe 'jig rten mgon po'i sprul pa 'byung / /de tshe dge slong kun

dga' bzang por sprul/ /tshul khrims kyis kyang khyad par 'phags gyur la/ /thos pa mang zhing pha rol phyin pas 'phags/ /ces sogs dang / mdo sde padma dkar po las/kun dga' bzang
po nga yi chos 'dzin pa/ /bde gshegs bye ba drug cu mchod byas nas/ /ma 'ongs dus kyi tshe na rgyal bar 'gyur/ /zhes rdo rje'i lung gis gsal bar bsngags pa bzhin 'od
gsal 'khon gyi rigs su 'khrungs/ chung ngu nas dad brtson shes rab sogs rigs kyi rtags rnams sad/ shar chen ye shes rgyal mtshan/ grub chen buddha shrI/ sa bzang 'phags
pa gzhon nu blo gros sogs las zab rgyas kyi gdams pa rgya mtsho lta bu gsan/ mdo sngags rig gnas dang bcas pa la thos bsam gyi sgro 'dogs bcad/ bsgom pas nyams su blangs
pas grub pa'i go 'phang mthon por gshegs/ 'od gsal gyi snang bar rje btsun sa skya pa yab sras sogs kyis rjes su bzung / 'chad spel gyi phrin las kyis rgyal ba'i bstan pa
la ston pa gnyis pa'i bya ba mdzad/ sngags phyogs gtso bor gyur pa'i gsung rab glegs bam bzhi bzhugs/ lhag par rgyud sde bzhi'i smin grol gyi gdams pa mkha' khyab tu spel
bas rdo rje theg pa'i bstan pa la bka' drin mtshungs pama

med pa'i phyir rtsod pa'i dus kyi rdo rje 'chang zhes grags dkar gyi yi ge phyogs kyi bu mo'i rna lung du bkod/ mkhas shing dngos grub brnyes pa'i zhal slob kyang bsam gyis
mi khyab pa byon pas stod mnga' ris nas smad rgya mtshams yan chad du phrin las kyi rgyun skyong ba'i chos sde che phra bgrang gis mi lang / de ltar rdo rje 'chang nyid
dgung lo don lnga par grub mtha' rnyogs nas gzugs sku'i bkod pa bsdus pa'i rjes gdan sar 'khor lo sdom pa ngur smrig gar gyis rol pa mus chen sems dpa' chen po dkon mchog
rgyal mtshan bzhugs te/ de yang mus stag mo gling skyar zhang gi rigs su 'khrungs/ rong ston dang / rdo rje 'chang sogs yongs 'dzin bzhi bcu tsam bsten nas thos bsam sgom
gsum gyi pha rol son/ rdo rje 'chang gshegs rjes gdan sa lo gsum du mdzad cing / gshegs rjes kyi bya ba dang / 'chad spel gsung 'bum pod gcig yod/rgyun bsrings/ zhal slob
kyang kun mkhyen bsod nams seng ge sogs tshogs bshad dang / bdag chen rdo rje 'chang sogs slob bshad kyi brgyud 'dzin rnams byon pas tshogs slob thams cad kyi 'byung gnas
kyang rje 'di nyid yin no/ /phyis mus bsam gtan phug tu thugs dam

gong 'phel du mdzad cing grub pa'i sar gshegs/ dgung lo brgyad cu rtsa gsum par gzugs sku'i spros pa brtul/ de nas rim par gtsang chu mig pa 'gar ston 'jam dbyangs 'jam dbyangs
sa paN gyis rjes su bzung / gsung rab mang tsam bzhugs/shes rab rgya mtsho 3/ ngor chen gyi dbon grub chen birwa pa'i rnam 'phrul rgyal tshab dam pa kun dga' dbang phyug
4 gsung 'bum pod gcig bzhugs/dpal sa skya pa'i bstan 'dzin mdo sngags gnyis ka la mkhas pa go bo rab byams pa kun mkhyen bsod nams sngags phyogs glegs bam bzhi dang
/ mdo phyogs shin tu mang bar bzhugs/seng ge 5 ste 'di yan thams cad rje rdo rje 'chang gi thugs sras yin/ ngor chen dbon rgyud yongs 'dzin dkon mchog 'di skabs rdo rje 'chang
gi/ bstan pa dkar 'byams su btang / lung bstan gnang ba ltar bstan pa dar rgyas che/'phel ba/ mus chen dbon mkhas grub chen po sangs rgyas lam 'bras khrid yig sogs
gsung 'bum pod gcig rin chen 7/ slob dpon bsod nams rtse mos ngor chen dbon brgyud/rjes su bzung ba'i rgyal ba lha mchog seng ge/ nges par thams cad mkhyen yongs 'dzin rin
po che'i snag dbon/dngos 'jam dbyangs dkon mchog lhun grub 9 bka' 'bum pod bzhi bzhugs/chos kyi rgyal po 'phags

pa rin po che'i rnam 'phrul mdo sngags rab 'byams smra ba 'jam dbyangs sangs rgyas seng ge 10 ngor chen dbon brgyud/mkhas shing dngos grub brnyes pa'i mtshungs med dkon mchog
dpal ldan 11/ dkon mchog lhun grub rus dbon brgyud yin/ gsung rab kyang 'ga' zhig yod/brang ti mkhas pa'i rigs 'khrungs gnas lnga rig pa'i ma ha paNDi ta thar rtse nam
mkha' dpal bzang 12/ rdor phreng sogs legs bshad pod gsum/dpal sa skya pa'i sku zhang bdag chen shar pa'i rigs 'khrungs byams pa kun dga' bkra shis 13/ dpal sa skya pa rtse
gdong khri chen 'jam dbyangs kun dga' bsod nams lhun grub 14/ mkhas shing grub pa'i dbang phyug sgrub khang pa dpal sa skya'i dbon chen 'od zer sengge'i brgyud par 'khrungs/
gsung rab pu ti gcig yod pa legs bshad rgya che/ldan don grub 15/ brang ti mkhan chen grub pa'i dbang phyug nam mkha' sangs rgyas 16/ dpal ldan a ti sha'i rnam 'phrul
mkhyen rab dang phrin las tshad med pa shar chen shes rab 'byung gnas 17/ brang ti mkhan chen nam mkha' rin chen 18/ bdag po rgyal rtse ba byang pa ngag dbang bsod nams
rgyal mtshan 19/ ngor tshar gnyis ka'i brgyud 'dzin/snar thang dpal 'byor gling pa khang gsar mkhan chen bsod nams rgya mtsho 20/ sgrub khang pa'i

dbon mkhan chen 'jam dbyangs dpal mchog rgyal mtshan 21/ 'dir sde dger phebs pa'i mkhan rabs kyi thog ma/hor se chen gan gyi brgyud las 'khrungs pa'i 'dren mchog nam mkha'
dpal bzang 22/ 'di thar rtser gdan tshab mdzad/shar mi nyag gi ston pa 'jam mgon lhun grub dpal ldan 23/ mnga' ris smad pa snyigs dus bstan pa'i?papi nyi ma mkhan chen 'jam
pa'i dbyangs sangs rgyas phun tshogs 24/ bdag chen shar pa'i rigs 'khrungs byang chub sems dpa' chen po sangs rgyas bstan 'dzin 25/ shabs stod rdzi lung pa mkhan chen
byams pa shes bya bzang po 26/ thar rtse'i snag dbon/shar mi nyag rab sgang pa 'jam dbyangs ngur smig gar rol byams pa tshul khrims dpal bzang 27/ gtsang phyug gzhung spel
skyab mtshungs med bsod nams dpal ldan 28/ mkhan chen sangs rgyas phun tshogs kyi phyag phyir sde dger yang phebs/khang gsar ba grub pa'i dbang phyug 'jam mgon byams pa
bsod nams bzang po 29/ dpal mar me mdzad kyi rnam 'phrul gtsang mdo mkhar ba mkhan chen bkra shis lhun grub 30/ mkhyen rab mtha' yas pa'i mnga' bdag byams pa tshul khrims
lhun grub 31/ shar dar rtse mdor 'khrungs/brang ti mkhan chen grub pa'i dbang phyug byams pa nam mkha' bsam 'grub 32/ rnal 'byor dbang

phyug gi rnam 'phrul mkhan chen rdo rje 'chang dpal ldan ngor sprel grong du 'khrungs/chos skyong / mtshungs med mkhas shing grub pa 'jam mgon sangs rgyas dpal bzang 34/ khang
gsar ba mkhan chen byams pa bsod nams lhun grub/ shar chen byang chub sems dpa' rin chen mi 'gyur rgyal mtshan/ mkhan chen bkra shis lhun grub sku dbon 'jam dbyangs chos
kyi bla ma sangs rgyas ye shes 3? 37/ 'jam dbyangs chos kyi rje dkon mchog grags pa 3? 38/ khang gsar ba ngag dbang chos skyong bzang po 3? 39/ mkhas grub sangs rgyas
grags pa 40/ mtshungs med phun tshogs don grub 41/ mkhas grub chen po byams pa kun dga' bsod nams 42/ brang ti mkhan chen thams cad mkhyen pa byams pa nam mkha' 'chi med
43/ rab 'byams shes bya kun gzigs mkhas grub ngag dbang dam chos 44/ smra ba'i dbang phyug mkhan chen bsod nams dpal 'byor 45/ brang ti mkhan chen rdo rje 'chang byams pa
kun dga' bstan 'dzin 46/ khang gsar ba ngag dbang blo gros bzang po 47/ rab 'byams smra ba'i dbang po yongs 'dzin paNDi ta dpal ldan chos kyi rgyal mtshan 48/ mkhan chen
dpal ldan chos skyong gi sku dbon rin chen mchog grub kyi rnam 'phrul byams pa dpal ldan bzang po/ brang ti mkhan chen byang

chub sems dpa' rigs brgya'i khyab bdag rnal 'byor 'jam dpal bzang po 50/ khang gsar ba mkhan chen mtshungs med ngag dbang blo gros bstan?brtan 'dzin gyi bar du byon nas paNDi
tas bshad/ lo tsA bas bsgyur/ grub thob kyis bsgom/ mkhas pa rnams la tshad mar grags pa'i mdo rgyud bstan bcos dang bcas pa rje btsun sa skya pa yab sras dang ngor chen
rdo rje 'chang chen pos ji ltar bkral ba bzhin du lung rigs kyi bshad pa sgom sgrub kyi nyams len/ cho ga'i phyag len phra mo tshun chad kyang gzhan dang ma 'dres par
bskyangs pas dpyad pa gtsang zhing blo gros kyi padmo rgyas pa rnams kyis gcig tu bsngags pa'i gzhir gyur pa yin no// / //'phen yul nA lendra ste bod skad du rgyun gyi dbang
por grags pa'i chos grwa ni/ paNDi ta ka ma la shI la dang / rma lo tsA ba rin chen mchog gi rnam 'phrul rong ston smra ba'i sengge shes bya kun mkhyen shes rab rgyal
mtshan gyis dgung lo bdun cu pa me 'brug lor btab/ gzim khang 'og ma kun mkhyen bkra shis rnam rgyal sogs kyis bskyangs/ sngar mtshan nyid kyi grwa sa chen por gyur kyang
/ bar skabs nyams chag byung ba'i rkyen gyis bdag chen rdo rje 'chang blo gros rgyal mtshan gyis/ lo tsA ba lce khyi 'brug sogs kyi rgyud las 'khrungs pa zhwa lu

sku zhang mkhyen rab chos rje rin chen mchog grub 'byon par bskul te sngags kyi grwa tshang du bsgyur bas/ phyis mkhyen rab bstan 'dzin bzang po dang / mkhyen rab byams pa
ngag dbang lhun grub/ dpon mkhyen brtse rab brtan sogs chos rje bco brgyad pa gong 'og rnams dang / zhabs drung nor bu lags kyi sku skye mkhas grub sangs rgyas bstan 'dzin/
thams cad mkhyen pa byams pa ngag dbang bstan 'dzin phrin las/ lce btsun byams pa ngag dbang bstan 'dzin snyan grags bar gyi gzim khang 'og sku phreng rim byon gyis zab
gsang slob bshad kyi sengge'i sgra chen po sgrogs pas mtshon/ rgyud dang man ngag rgya mtsho'i 'jug?'dzug ngogs su gyur// / // gong dkar gangs dkar rdo rje gdan ni/ mthu
stobs kyi dbang phyug bu ston kun dga' rnam rgyal gyis btab/ sa skya rdzong lugs dang / bu lugs 'dres ma'i chos rgyun bskyangs/ bar skabs su dar rgyas shin tu che bar byung
zhing / deng sang yang rgyud sde bzhi dang 'brel ba'i smin grol sgrub mchod sogs rgyun phal cher ma nyams par yod// / //gtsang ngoms ring gi chos sder/ mkhan po shAkya
sengge sogs rim par byon/ mtshan nyid kyi grwa sa che shos gcig yin// / //gtsang rong 'bras yul skyed tshal ni/ byams

chen rab 'byams pa sangs rgyas 'phel gyis dgung lo so dgu pa sa sbrul lor btab cing / mtshan nyid kyi grwa sa chen por gyur/ de las mtshan nyid pa'i grwa sa'ang mang du yod//
/ //gtsang gser mdog can ni/ paN chen don yod dpal bas btab/ pAn chen shAkya mchog ldan dgung lo zhe gnyis lon pa'i tshe phebs nas dar rgyas su mdzad pas/ bar skabs dgon
ma lag dang bcas pa shin tu dar bar gyur kyang / deng sang ni dge 'dun gyi sde ma stong tsam las med/ / //gtsang rta nag thub bstan rnam rgyal gling ni/ kun mkhyen go
bo rab 'byams pa bsod nams sengges dgung lo zhe lnga pa chu sbrul lor btab/ deng sang yang bshad grwa ma nyams par yod cing / dpal sa skya pa'i lha khang chen mo'i mtshan
nyid grwa tshang yang 'di'i bshad rgyun las byung ba sogs dgon lag kyang mang du 'phel// / //gnyan yod bya rgod gshong ni/ paN chen 'bum 'phrag gsum pas dgung lo nga bdun
pa sa bya lor btab/ mtshan nyid kyi ring lugs 'dzin pa che shos zhig yin/ / // / //gtsang nyang stod shel mkhar rgyal rtse'i chos sde ni/ chos rgyal rab brtan kun bzang
'phags kyis btab/ sa bu dge gsum gyis grwa tshang khag bcu drug tsam yod cing deng sang yang dar rgyas che/

gtsang stod 'dar grang mo che ni/ tshar chen blo gsal rgya mtsho'i gdan sa'i mthil du mdzad/ deng sang yang de'i ring lugs 'dzin pa'i sde ma nyams par yod// // yar klung bkra
shis chos sde ni/ tshar chen gyi slob ma mthu stobs kyi dbang phyug yol pa rdo rje 'chang gzhon nu blo gros kyis btab/ phyis su khyab bdag bka' 'gyur ba mgon po bsod nams
mchog ldan sogs gnas gsar ba'i dpon dang sku skye rim byon gyis skyong / de yang dpal sa skya pa'i snyan brgyud rgya mtsho'i mdzod 'chang ba/ chos rje tshar pa'i lugs
srol 'di ni/ gsung ngag rin po che lam 'bras bu dang bcas pa gtso bor ngor chen rdo rje 'chang nas mus chen sems dpa' chen po dang / des bdag chen rdo rje 'chang nyid la
chig brgyud du gnang / gzhan yang yab 'jam dbyangs chos rje nas brgyud pa sogs brgyud srol gsum gyi bka' thams cad bdag chen rdo rje 'chang la babs/ de bzhin du gser chos
bcu gsum dang / mgon po che chung sogs chos rje bla ma dam pa nas yar klung klu pa rnams la brgyud pa dang / zhal ngo chig brgyud du byon pa sogs dpal brtse ba chen po'i
rnam 'phrul/ mkhas pa'i cod pan/ grub pa'i gtsug rgyan/ zab rgyas gdams

pa'i rgya mtsho bdag chen rdo rje 'chang nyid la bka' babs/ de la zhal gyi bdud rtsi bzhes pa'i slob ma bsam gyis mi khyab kyang / thun mong ma yin pa'i snyan brgyud kyi gdams
pa bum pa gang 'byor stsal ba'i yul ni/ sangs rgyas 'khor ba 'jig nyid 'phags bod kyi mkhas grub du ma'i skye ba'i phreng bar brgyud mar byon pa'i rje btsun rdo ring
pa kun spangs kun bzang chos kyi nyi ma blo ldan shes rab rgyal mtshan dpal bzang po nyid yin te/ rje 'dis spyir rdo rje 'chang kun dga' bzang po yab sras sogs gsar rnying
ris med kyi mkhas grub dam pa bdun cu rtsa gnyis bsten/ mdo sngags kyi gdams pa rgya mtshor lung rigs kyi sgro 'dogs bcad/ khyad par bdag chen rdo rje 'chang gi zhabs pad
mnyes pa gsum gyis bsten nas gsung ngag rin po ches mtshon pa'i snyan brgyud tshad ma bzhi ldan gyi gdams pa mtha' dag gsan bsam mthil phyin par mdzad/ phyag len phra
ma tshun chad kyang byang chub/ kha'u brag rdzong nag po'i ri khrod sogs dben pa'i ri sul rnams su sku tshe hrilril por thun bzhi'i rnal 'byor las nam yang mi 'da' bas grub
pa'i go 'phang mthon por gshegs/ zab gsang sengge'i sgra dbyangs rgyun mi 'chad par bsgrags te snyan brgyud zab mo'i gdams pa srid

mthar spel bas rje btsun kha'u pa'i ring lugs ces grags pa'i rgyud mang bsgrengs/ de la slob ma mang du byon pa'i nang nas nang thugs kyi sras gcig pu tshar chen chos kyi rgyal
po blo gsal rgya mtsho ni/ rgya gar 'phags pa'i yul du grub chen bi rU pa dang gangs can gyi ljongs 'dir rtsod pa'i dus kyi thams cad mkhyen pa bu ston rin chen grub
sogs mkhas pa dang grub pa'i skye ba'i phreng ba me tog mandA ra'i phreng ba lta bu tshar du dngar ba bzung ba'i mthar/ mang mkhar mu gu lung dang nye ba'i nor 'dzin gyi
thig ler mtshan dpe'i me tog thog mar 'khrungs pa nas mkhas btsun bzang po'i yon tan ngang gis sad/ rdo rje'i chos srung rnams kyis rnam 'phrul du mas phrin las bsgrubs/
gdan gsum rdo rje'i dkyil 'khor gsal bar gzigs pa sogs dang / ngo mtshar ba'i rnam thar du ma dang bcas chos grwa chen po bkra shis lhun por mtshan nyid kyi theg pa la sbyangs
pas lung rigs smra ba rnams kyi khengs pa'i ru mtshon brtul/ sngon gyi smon lam sad pas rje btsun sa skya pa'i ring lugs dang / grub pa'i khyu mchog rdo ring par 'phrog
tu med pa'i dad pas rgyu byas/ rdo rje rnal 'byor mas mngon sum du lung gi skabs dbye bas rkyen sbyar te gangs ri'i khrod kyi o DI

yan gnyis pa kha'u brag rdzong nag po'i ri khrod du phebs/ sa skya tshad kyi rna bar ma grags pa'i slob bshad snyan brgyud tshad ma bzhi ldan gyis mtshon/ zab rgyas kyi gdams
pa bsam gyis mi khyab pa gsan/ de yang gsan lo tsam du ma bzhag par phyag len phra mo tshun bsam byung gis sgro 'dogs bcad de/ bsgoms pas nyams su blangs pas drod rtags
mngon du gyur/ chos nyid lhan cig skyes pa'i ye shes gzigs/ chos can gyi snang ba thams cad lha'i 'khor lor shar/ rdo rje'i chos skyong rnams kyis bran bzhin du bya ba
byed/ khyad par kun mkhyen bu ston rin po che'i khri la zhabs pad bkod pa na 'chi bdag las kyi gshin rjes dam tshig gi rdo rje spyi bor blangs pas dpyod ldan rnams kyis 'jam
dpal khros pa ngur smrig gi gar gyis rol par nges pa rnyed/ gzhan yang ris med pa'i dam pa drug cu rtsa gsum bsten nas gangs can gyi ljongs su yod do cog gi mchog thun
gyi dngos grub sgrub pa'i gdams pa zab mo mtha' dag gi bka' babs snyigs dus kyi rdo rje 'chang gnyis par gyur/ 'dar grang mo che/ mang mkhar thub bstan dge 'phel/ cha lung
rdo rje'i brag rdzong sogs su bzhugs nas bshad sgrub spel mar mdzad gsung rab pod bzhi tsam yod/Is this note in gsung 'bum edition? pas mkhas pa dang grub pa'i

padma'i rdzing bu dar la babs pa'i grags dkar sbrang rtsi'i bsung zhim gyis rang dang gzhan gyi dam pa'i skyes bu skal bzang gi bung ba'i tshogs sprin bzhin du ngang gis 'du
ba la/ snyan brgyud zab mo'i bdud rtsi lhug par stsal bas lung dang / mngon par rtogs pas rgyud phyug pa'i zhal slob bsam gyis mi khyab pa zhig byung ba las/ gtso bor gsung
gi gsang ba ji bzhin du 'dzin pa ni sku'i skye ba du mar yab sras su 'brel bas sku tshe 'dir yang tshar chen yab sras zhes mtshan gyi yi ge 'brel mar gsal zhing nang
thugs kyi sras gcig pur gyur pa lha rigs 'a zhwa'i rgyud du 'khrungs pa gnas gsar ba 'jam dbyangs mkhyen brtse'i dbang phyug ste/ dam pa 'dis bdag chen dang / rdo ring pa
gnyis ka'i thugs sras rje btsun sgo rum pa kun dga' legs pa dang / rje tshar chen gtso bor gyur pa'i gsar rnying gi mkhas grub du ma las gsar ma'i phyogs la dbang bka'
chen po brgya dang bcu drug/ byin rlabs dgu bcu rtsa bzhi/ rjes gnang zur bka' brgya dang don brgyad/ khrid bka' brgya dang nyer gcig lhag pa/ rnying ma'i phyogs la dbang
chen brgya dang don gcig/ dbang phran sum cu rtsa gcig/ khrid bka' sum cu rtsa brgyad sogs dang / de dag

gi rgyab brten lung gi rim pa glegs bam brgya phrag mang por gsan bsam gyis sgro 'dogs bcad/ dpe cha dang dkyil thang sogs bzhengs/ tha na gtor bshams dang / rdor dril 'dzin
lugs sogs phyag len phra mo tshun chad kyang ma 'dres par mkhyen/ mdo sngags kyi gzhung lugs rgya mtshor bshad sgrub kyi phrin las nam mkha' dang mnyam zhing bu ston rin
po che'i gdan sa'ang mdzad/ lhag par snyan brgyud tshad ma bzhi ldan gyi skor la thos bsam sgom gsum gyi mthar son/ gsung sgros zin ngesres kyi bka' rtsom snyan brgyud
gtsor gyur glegs bam bzhi kyang mang du gnang bas brgyud 'dzin rnams kyi mig gcig pur gyur/ mdor na mkhyen brtse nus gsum gyi yon tan gyis mkhas pa rnams mgu zhing grub pa'i
skyes bu rnams kyis phyag bya ba'i yul du 'os pa kho nar nges/ gzhan yang 'jam mgon sa skya paNDi tas byin gyis brlabs pas mkhyen rab tshad med pa/ rig par smra ba thams
cad kyi gtsug gi nor bu/ mnyan yod bya rgod gshongs kyi mkhan chen dbyangs can mgrin par chags pa dpal mang du thos pa klu sgrub rgya mtsho mdo sngags gnyis ka'i phyogs
gsung rtsom pod bcu gcig tsam tshig don phun sum tshogs par yod mnyan yod sbas pa'i rnal 'byor gyi rnam 'phrul mkhas btsun grub pa'i yon tan

'gran zla dang bral ba sne gdong rtse tshogs mkhan chen yol pa gzhon nu blo gros/ snyan brgyud kyi mnga' bdag mthu stobs nus pa'i dbang phyug bod mkhar ba mai tri don grub
rgyal mtshan bzhi ni thugs sras kyi gtso bo dang / gzhan yang yab sras gnyis ka'i slob ma mkhan chen bslab gsum rgyal mtshan dang / rdo rje 'chang dbang phyug rab brtan sogs
mtha' klas so/ /'jam dbyangs mkhyen brtse'i dbang phyug la slob ma mang du byon pa'i nang nas bo dong mkhan chen ram sding ma ba bslab gsum rgyal mtshan/ sku'i dbon gnas
gsar ba rdo rje 'chang dbang phyug rab brtan/ mthu stobs kyi dbang phyug 'bras bu'i sngags 'chang dgon gsar ba bsod nams chos 'phel gsum las rim par brgyud de/ tshar
chen rin po che'i rnam 'phrul khyab bdag bka' 'gyur ba chen po/ gnas gsar dbon rin po che mgon po bsod nams mchog ldan/ rgyud sde rgya mtsho'i mnga' bdag zhwa lu mkhan rin
po che bsod nams mchog grub/ dpal nA lendra'i mkhan chen bco brgyad pa lce btsun mkhyen rab byams pa ngag dbang lhun grub/ snyigs dus bstan pa'i nyi ma mdo sngags rab 'byams
smra ba'i dbang phyug rmor chen ngag dbang kun dga' lhun grub/ khyab bdag bka'

'gyur ba'i rnam 'phrul gnas gsar ba ngag dbang kun dga' legs pa'i 'byung gnas/ dpal sa skya pa 'jam mgon kun dga' blo gros/ gnas gsar ba'i rnam 'phrul yar klung mchog sprul
rin po che nam mkha' legs pa lhun grub zhal slob dang bcas pa dang / rje de nyid kyi mchog sprul bstan pa'i snang byed chen po 'di nyid kyi bar du byon nas slob bshad thun
mong ma yin pa'i bstan pa nyin mo ltar mdzad/ gzhan yang mthu stobs kyi dbang phyug gzhon nu blo gros las/ sa skya pa 'jam dbyangs bsod nams dbang pos bka' chos cung zad
gsan pas gdan sa chen por yab chos dar ba'i rten 'brel 'grigs/ mang thos klu sgrub dang / sngags 'chang bsod nams chos 'phel gnyis ka'i slob ma mkhan chen ngag dbang chos
grags nas/ dpal sa skya pa 'jam mgon a mes zhabs sogs sa skya dang / rgyal rtse ba ngag dbang bsod nams rgyal mtshan sogs kyis ngor e waM pa'i phyogs su'ang dar/ bod
mkhar bas zhwa ser bstan pa'i nyi ma rgyal dbang bsod nams rgya mtsho rjes su bzung bas ri bo dge ldan pa'i phyogs su phrin las kyi sgo bye/ bka' 'gyur ba dang zhwa lu mkhan
chen las rgyal dbang lnga pa rin po ches snyan brgyud mtha' dag gsan

pas slob bshad bstan pa'i sman yon chen por gyur/ bka' 'gyur ba dang / rmor chen la sogs las rdo rje brag rig 'dzin padma phrin las dang / rig 'dzin gter bdag gling pa sogs
kyis kyang zab chos kyi bdud rtsi bzhes pas gsang chen rnying ma'i bstan 'dzin chen po rnams kyang phyogs 'di la thugs mos kyi padmo lhag par bye/ lhag par khyab bdag gnas
gsar ba las/ 'jam mgon kun dga' blo gros kyis snyan brgyud mtha' dag gsan pas gdan sa chen po gtso bor gyur pa'i gtsang dbus khams gsum gyi slob bshad bstan pa'i chu mgo
lta bur gyur/ rdo rje 'chang mkhyen rab byams pa dang / de'i sku dbon mkhyen brtse rab brtan/ rtse gdong khri chen mkhyen rab bstan 'dzin lhun grub/ gnas gsar ba'i zhal
slob rdzong shar bod 'brug pa chos rje blo gsal phun tshogs/ de'i zhal slob bco brgyad khri chen ngag dbang kun dga' mkhyen rab/ 'jam mgon kun blo'i zhal slob rtse gdong
khri chen dge 'dun bkra shis dpal 'byor dang / gzims 'og pa ngag dbang bstan 'dzin phrin las gong 'og sogs kyis dpal rtse gdong srid gsum rnam rgyal dang / nA lendrar slob
bshad kyi bdud rtsi spel/ khyab bdag bka' 'gyur

ba dang / zhwa lu mkhan chen/ rmor chen rdo rje 'chang sogs kyis dpal zhwa lu/ rdo rje gdan/ thub bstan ra ba smad sogs kyang slob bshad kyi brgyud 'dzin du gyur/ thar rtse
mkhan chen thams cad mkhyen pa byams pa nam mkha' 'chi med kyis dpal e waM chos ldan dang sde dge lhun grub steng sogs su slob bshad zab mo'i shing rta'i srol gsar du phye
bas sku'i dbon rnam gnyis kyis gtsos snyan brgyud tshad ma bzhi ldan gyi bstan 'dzin mtha' klas pa bskrun pa sogs mdor na tshar chen chos kyi rgyal po'i phrin las kyis
rang dang gzhan gyis grub mtha' phal mo cher khyab par gyur pas snyigs ma'i dus 'dir rgyal ba'i bstan pa spyi dang bye brag rdo rje theg pa'i lam srol la ston pa gnyis pa'i
bya ba mdzad pa yin no// // bod chen po'i ljongs kyi thig le phal mo cher bsod nams stobs kyi 'khor los sgyur ba/ sde dge chos kyi rgyal po rim byon gyi gdan sa dpal
lhun grub steng zhes grags pa'i me tog dregs ldan bye ba'i gtsug na ngal 'tsho ba 'di nyid ni/ slob dpon padma saM bhA wa mngal skyes kyi tshul du byon pa grub chen thang
stong rgyal po dang / sde dge bo thar bkra shis seng ge mchod yon gyis btab/ grub chen 'di ngor chen rdo rje 'chang gi slob ma yin pas deng dus

chos rje ngor pa'i phrin las kyi rgyun skyong ba'i rten 'brel du gyur/ de yang bar skabs su sde dge sku phreng rim byon bzhugs shing / phyis su shar chen kun dga' bkra shis
thog mar phebs/ de rjes bla chen byams pa phun tshogs kyis sgrub khang pa dpal mchog rgyal mtshan ched kyis spyan drangs te ltar snang chos ltar bcos pa thams cad sun phyung
/ lung rigs kyi bshad pa/ cho ga'i phyag len/ snying po'i nyams bzhes thams cad ngor chen rdo rje 'chang chen po'i bka' srol ji lta ba bzhin phyes/ ngor lugs dkyil 'khor
rnam pa lngas mtshon pa'i sgrub mchod kyi rgyun btsugs/ de nas rim par mkhan chen sangs rgyas phun tshogs/ 'jam mgon bkra shis lhun grub/ rdo rje 'chang dpal ldan chos
skyong / shar chen mi 'gyur rgyal mtshan/ ngag dbang chos skyong bzang po/ brang ti nam mkha' 'chi med/ rje de nyid kyi sku'i dbon dang / thugs kyi sras rdo rje 'chang
byams pa kun dga' bstan 'dzin dang / rnal 'byor 'jam dpal bzang po mched gnyis kyi bar du byon pa dang / gzhan yang 'jam mgon bkra shis dpal ldan/ mkhas grub sangs rgyas
dpal bzang / 'jam dbyangs sangs rgyas ye shes/ mkhas btsun kun dga' chos 'phel/ bla ma bkra

shis dbang phyug /slob dpon 'jam dpal grags pa dang / mkhan chen zhi ba 'tsho'i rnam 'phrul zhu chen ma hA paNDi ta tshul khrims rin chen sogs dam pa du mas ngor ewaM pa'i
ring lugs srid mthar spel/ 'jam dbyangs bsod nams dbang phyug yab sras kyi phrin las la brten nas/ khri chen bla ma sangs rgyas bstan pas dpal sa skya pa'i yab chos bcom
ldan 'das rdo rje gzhon nu'i sgrub mchod btsugs pa nas bzung rje btsun sa skya pa'i ring lugs gong du 'phel zhing / sa skya sman pa bla ma dang / phur pa bla ma rim byon
gyis de'i rgyun sbyor/ byang chub sems dpa' bstan pa tshe ring gis gnas gsar ba ngag dbang kun dga' legs pa'i 'byung gnas spyan drangs te/ bcom ldan 'das dus kyi 'khor lo'i
sgrub mchod bu lugs dang / lhag par pho brang gi shar du tshar lugs thun mong ma yin pa'i phyag bzhes ltar rdo rje nag po chen po gtso 'khor gyi snang brnyan gsar du bzhengs/
rgyun dang dus gtor btsugs/ thub bstan mkhan chen bzang po rgyal mtshan dang / rmor chen slob ma mkhas grub sangs rgyas rgya mtsho sogs kyis chos rje tshar pa'i phrin
las kyi sgo phyes/ phyis su gnas gsar ba mchog sprul rin po che gong 'og dang / sde dge bla chen byams pa kun dga' sangs rgyas bstan pa'i

rgyal mtshan mchod yon sogs kyis snyan brgyud zab mo'i bstan pa ches cher dar bar mdzad/ de ltar gtso bor dpal ldan sa ngor tshar gsum dang / gzhan yang 'jam dpal tshe bdag
sogs gsang chen rnying mas mtshon grub mtha' ris med kyi bshad sgrub dar/ mkhan chen bkra shis lhun grub dang / dpal ldan chos skyong sogs kyis rim par bskul ba las /rgyal
ba'i bka' bstan 'gyur/ dpal sa skya pa'i bka' 'bum sogs ngo mtshar spar gyi phyi mo mang po bzhengs pas dam pa'i chos kyi mdzod gcig pur gyur to/ /de la gdan sa 'dir bka'
drin che ba'i sde dge gong ma rnams kyi rnam thar ni drung yig bstan 'dzin gyi rgyal rabs sogs dang / mkhan chen dpal mchog rgyal mtshan nas chos skyong bzang po yan
chad kyi rtogs pa brjod pa ni so so'i rnam thar las shes par bya zhing / 'dir skabs su babs pa brang ti mkhan chen rdo rje 'chang byams pa nam mkha' 'chi med dang / byams
pa kun dga' bstan 'dzin mched zhal bcas bka' drin che ba'i bla ma gsum gyi rnam thar sa bon tsam brjod na/ mkhan chen thams cad mkhyen pa byams pa nam mkha' 'chi med ni/
sngon gyi dus na bod chos rgyal 'jam dpal dbyangs dngos lha

btsan po khri srong lde'u btsan gyi bla sman mkhas pa mi dgu zhes grags pa'i ya gyal brang ti rgyal gnyen mkhar phug dang / brang ti lo tsA ba dza ya rakShi ta dang / brang
ti dar ma snying po sogs mkhas shing dngos grub brnyes pa'i dam pa'i skyes bu bar ma chad par byon pa'i rgyud du skye ba'i 'khri shing bzung ste/ gzhon nu'i dus nas byis
pa'i spyod pa las 'das pa'i dam pa'i rigs kyi me tog bye/ sngon gnas rjes su dran/ sdug bsngal bden pa'i mtshan nyid gzigs shing cir yang sems su rtogs pa sogs yon tan bsam
gyis mi khyab pa mnga'/ de nas shrI e waM chod ldan thar pa chen po'i dga' ba'i tshal gyi yang rtser phebs nas thub bstan rin po che'i gdugs dkar po'i grib mar zhugs/
phyi nang gi rig gnas dang / dkyil 'khor bri thig las rab 'byams thams cad la byang chub/ kun tu dgos pa'i gzhung bdun dang / rgyud chung bzhi sogs mdo sngags kyi gzhung
lugs du ma thugs la bzung zhing thogs pa med par smra ba'i paNDi tar gyur/ khang gsar mkhan chen ngag dbang chos skyong bzang po las gsung ngag rin po che'i bdud rtsi bzhes/
lhag par gangs can bod kyi rdo rje gdan dpal sa skyar thub bstan lha khang du mkhan chen byams pa sbyin pa bkra shis las paN chen shAkya shrI dang / 'jam dbyangs sa

paN sogs las brgyud pa'i bsnyen rdzogs kyi sdom pa rnam par dag pa dang / 'jam mgon kun dga' blo gros las sems bskyed srol gnyis dang / dpal kye rdo rje'i rgyu dus kyi dbang
bskur phyin ci ma log par gsan pas sdom pa gsum ldan du mdzad cing so so'i bslab bya la mig gi 'bras bu ltar gces spras kyis bskyangs/ khyad par 'jam mgon de nyid las dpal
sa skya pa'i lam 'bras tshogs slob gnyis kyis thog drangs pa'i snyan brgyud tshad ma bzhi ldan gyi gdams pa mtha' dag la thos bsam gyi sgro 'dogs bcad/ bsgom pas nyams
su blangs pas bstan pa'i bdag por dbang bskur ba'ang thob/ gzhan yang phan bde khang sku dbon rin chen mchog grub/ skyo mda' ba mang thos kun dga' bsod nams sogs yongs
'dzin dam pa bcu phrag lnga lhag las zab rgyas gdams pa'i bdud rtsi ngoms pa med par gsol/ phyag len phra mo tshun chad la'ang gces spras kyis bzung / dus dang rgyun gyi
nyams bzhes thun bzhi'i rnal 'byor las ma g.yel bas sa lam kyi go 'phang mthon por gshegs/ grub pa'i slob dpon padma saM bhA wa sogs lhag pa'i lha rab 'byams kyis rjes su
bzung / rdo rje'i chos skyong rnams kyis bka'i cod pan spyi bor 'dzin/ 'chi

'pho skye ba sogs 'byung 'gyur mngon sum du gzigs pa dang / sra mkhregs kyi brag la phur pa btab pa sogs grub pa'i mtshan ma'ang skal ba dang ldan pa rnams kyi ngor snang /
mdor na mkhas btsun grub pa'i yon tan rgya mtsho'i mthar son kyang / rang gi yon tan bum nang gi mar me ltar sba bar mdzad pa jo bo bka' gdams pa'i rnam thar la thugs phyogs
pas rang nyid mkhas pa dang grub par nam yang zhal gyis mi bzhes pas 'di kho na'i ngo mtshar kyang bsam gyis mi khyab/ rdo rje 'chang gyi khri la zhabs pad bkod de/
ngor e waM pa'i phyogs su gtogs pa rnams bal dmag gi 'jigs pa las bskyabs pa sogs chos dang 'jig rten gyi sgo nas phan 'dogs mdzad/ de lta bu'i snyan pa'i grags pas thugs
'phrogs te/ sa skyong sde dge chos rgyal yum sras kyis spyan drangs te gus pas mchod/ dpal lhun grub steng sogs phyogs de'i chos sde che phra du mar dbang lung man ngag
gi 'chad spel dang / cho ga'i phyag len/ rim gnyis kyi rnal 'byor sogs bshad sgrub kyi bstan pa 'khrul med du spel/ snga phyir gsung ngag tshogs bshad lan du ma dang / slob
bshad lan gnyis kyis mtshon zab rgyas chos kyi 'khor lo rtag tu bskor ba'i grub 'bras sku'i dbon mched sogs bstan

'dzin gyi skyes bu mang du bskrun/ bshad sgrub las gsum gyi phrin las bsam mi khyab pa'i ngang re zhig zhing 'di'i gdul bya de tsam du gzigs nas dbon rin po che byams pa rnal
'byor 'jam dpal bzang po la phyi mtha'i zhal chems lhug par stsal zhing dgung lo lnga bcu rtsa drug par ngo mtshar ba'i ltas du ma dang bcas te dpal lhun grub steng gi
bla brang phan bde kun khyab gling du gzugs sku'i bkod pa bsdus pa'i tshul bstan/ gshegs rjes kyi bya ba rnams sku'i dbon mchog dang / sde dge chos rgyal chen po mchod yon
gyis mthar phyin par mdzad do// // rje 'di nyid kyi sku'i dbon dang thugs kyi sras su gyur pa bdag cag lha dang bcas pa'i skyabs gcig mkhan chen rdo rje 'chang chen po
mched zhal gnyis te/ de la rigs dang dkyil 'khor rgya mtsho'i khyab bdag mkhan chen rdo rje 'chang byams pa kun dga' bstan 'dzin ni/ rab byung bcu gsum pa'i me sprel lor
brang ti mkhas pa'i rigs su 'khrungs/ sku gzhon nu nas yon tan rin po che du ma'i 'byung gnas dpal e waM chos ldan gyi bla brang thar pa rtser phebs/ nges 'byung snying
rje ngang gis 'khrungs/ mkhyen rab kyi gter mdzod grol bas rgyun gyi bya cha chos spyod nas

brtsams te/ kun tu dgos pa'i gzhung bdun sogs mdo sngags kyi gzhung lugs chen po'i bar thams cad dka' ba med par thugs su chud/ rdo rje 'chang nam mkha' 'chi med las sdom pa
gsum gyi bka' drin nos te thub bstan yongs su rdzogs pa'i nor bu'i khri la zhabs bkod bcas pa dang rang bzhin nyes ltung phra mos kyang ma gos pa'i phyir tshul khrims kyi
dri bsung zhim pos gar bzhugs kyi phyogs thams cad du khyab/ mkhan chen dam pa gtso bor gyur pa'i yongs 'dzin nyi shu rtsa lnga las rje btsun sa skya pa'i snyan brgyud
tshad ma bzhi ldan sogs zab rgyas kyi gdams pa rgya mtsho lta bu gsan cing / de dag gi tshig gi sdeb sbyor/ don gyi dgongs pa/ phyag lenlan phra mo tshun la'ang bsam byung
gis sgro 'dogs bcad pas 'khrul med du mkhyen/ dpal dgyes pa rdo rje'i bsnyen pa lan gnyis sogs lhag pa'i lha du ma'i gzhi'i bsnyen pa dang / rgyun gyi nyams bzhes rim
gnyis zab mo'i rnal 'byor rtse gcig tu bsgoms bas/ lhan gcig skyes pa'i ye shes gzigs/ byang chub sems gnyis 'byongs/ thub dbang gnas brtan bcu drug dang / slob dpon sangs
rgyas gnyis pa sogs kyis dgyes pa'i 'dzum zhal bstan/ rdo rje'i srung ma dang dkar phyogs skyong ba'i gzhi bdag

rnams kyi phrin las sgrub/ rdo rje 'chang gi chos kyi khri la bgrang bya dgu'i bar du bzhugs nas 'chad rtsod rtsom gsum dang / mkhyen brtse nus pa'i phrin las kyis rgyal ba
gnyis pa'i bstan pa nyin mo ltar mdzad/ skabs der sde dge chos rgyal chen pos spyan drangs te zhabs pad shing rta'i kha lo bod chen po'i bsod nams kyi mgron du snga phyir
lan gnyis bsgyur te 'brel tshad don ldan gyi phrin las skyong / smin grol phyag len gyi rgyun nyams pa gsos/ med pa gsar du spel/ 'khrul pa'i dri ma thams cad bsal te yongs
rdzogs bstan 'gro spyi dang / lhag par brtse chen snying po'i ring lugs la bka' drin chen pos khyab par mdzad/ chos rgyal chen po nyid bsnyen par rdzogs/ gdan sa gong
'og sogs su lam 'bras tshogs bshad tshar du ma/ slob bshad tshar gsum/ rdo rje phreng ba tshar gnyis sogs chos kyi 'khor lo bar med du bskor bas gsung gi gsang ba 'dzin
pa'i thugs sras kyang / dpal sa skya pa'i khri chen 'jam mgon kun dga' bkra shis/ de sras bkra shis rin chen/ yar klung mchog sprul rin po che/ sde dge bla chen byams pa
kun dga' sangs rgyas bstan pa'i rgyal mtshan/ sku'i dbon yongs rdzogs bstan

pa'i nyi ma kun dga' 'jam dpal grags pa dang / mkhyen rab kyi dbang phyug mtshungs med zhabs drung gcung rin po che sogs kyis mtshon/ mdor na dus 'dir dpal sa ngor tshar gsum
gyi bstan 'dzin rnams kyi gtsug na sangs rgyas gnyis pa ltar 'tsho zhing gzhes pa ste/ slar yang ji srid bskal pa rgya mtshor zhabs pad rdo rje'i khams su brtan cing phrin
las mkha' mtha' brdal bar gsol ba 'debs pa lags so/ //rje 'di nyid kyi sku mched rdo rje 'chang byams pa rnal 'byor 'jam dpal bzang po ni/ rab byung bcu gsum pa'i sa
mo bya'i lor dam pa'i rigs su 'khrungs/ ngor e waM chos ldan du byon nas rdo rje 'chang nam mkha' 'chi med kyi spyan sngar thub bstan rin po che'i sgor zhugs/ rim gyis gzhung
lugs che phra thugs 'dzin sogs bslab sbyong la brtson pa'i skabs rnams su 'od gsal gyi snang bar/ rje btsun rnal 'byor gyi dbang phyug dang / dpal sa skya pa chen pos
yang yang byin gyis brlabs/ mkhan chen thams cad mkhyen pa byams pa bsod nams dpal 'byor las/ dpal e waM pa'i skyes bu dam pa rnams rim par brgyud pa'i sdom rgyun rnam
par dag pa las bsnyen par rdzogs shing tshul khrims kyi bslab pas gzhi bzung ste/

rdo rje 'chang nam mkha' 'chi med kyi zhabs pad mnyes pa gsum gyis bsten?bsnyen nas mdo sngags kyi gdams pa rgya mtsho lta bu gsan zhing / bsam byung gis sgro 'dogs bcad/ rim
gnyis zab mo'i nyams bzhes la rtse gcig tu gzhol bas nges 'byung dang snying rje chen po rtsol med du 'khrungs/ bla ma dang lhag pa'i lha dbyer med du gzigs nas bcos min
gyi mos gus mnga' ba sogs nang du yang dag pa'i yon tan brnyes/ nyams len dang phyag len phra rags thams cad mkhan chen bla ma'i phyag bzhes ji lta ba 'khrul med du skyong
/ gzhan yang yongs 'dzin du ma las zab rgyas kyi gdams pa mtha' klas pa gsan/ dus rgyun du'ang cis kyang dgos med thugs la mnga' zhing chos brgyad kyi snang ba thams
cad rmi lam lta bur gzigs/ chos dang 'jig rten gang gi thad nas kyang chags sdang phyogs lhung gi rtog pa gtan nas mi mnga' ba 'di kho na'ang ngo mtshar bsam gyis mi khyab/
rdo rje 'chang nam mkha' 'chi med kyis ye shes gzigs pa dam pas/ lung bstan pa bzhin kun mkhyen gnyis pa bzang po'i chos kyi khrir lo bdun du bzhugs nas chos dang zang
zing gi dga' ston spel/ 'dus sde'i bsgrigs lam

kun spyod sogs kyang dam pa gong ma'i dus ltar gong 'phel du gnang bas ngor e waM par phyi mtha'i bar du bka' drin chen pos khyab par mdzad/ de nas lam zab mo'i sgrub pa la
gzhol ba'i thugs 'dun thun mong ma yin pa mnga' na'ang / bstan pa'i sbyin bdag sde dge chos rgyal chen po dam tshig rdo rje mched zhal gyis spyan drangs te lhun grub steng
gi chos grwar phebs/ mchog dman thams cad kyi gus pas mchod cing so sor bsdu ba'i dngos po rnam bzhi'i sgo nas 'brel tshad phan bder sbyor ba'i phrin las bsam gyis mi
khyab pa'i ngang 'tsho zhing gzhes pa ste/ slar yang rgyal ba gnyis pa ma pham pa'i chos kyi bdud rtsis 'dzam gling snang bar mdzad pa'i bar du sku gsung thugs rdo rje'i
rang bzhin du brtan cing / phrin las kyi 'jug pa zla bas reg pa'i chu gter bzhin du rgyas par gsol ba 'debs na de de bzhin du 'grub par byin gyis brlab tu gsol/ /de ltar
chos grwa chen po lhun grub steng gis gtsos mdo khams sde dge'i mnga' khul du gtso bor ngor e waM pa'i ring lugs 'dzin pa 'dus sde che phra mang du mchis kyang phal cher
khri chen sangs rgyas bstan pa dang/ bstan pa tshe ring sogs kyi dus nyams gso gnang ba tsam las/ dang por sus btab zhib par ma nges// / //

gzhan yang sga stod du skyer sku don grub gling sogs chos sde che phra du ma dang / a mdo rngalnga pa'i nang gdu bu chos rje'am a li chos rjer grags pa'i gdan sa/ sngags dang
mtshan nyid zung 'brel gyi grwa gtsang che bas mtshon/ stod mnga' ris nas bzung ste/ smad tsIcI na'i yul gru la thug gi bar du chos sde che phra mang du mchis pa so sor
smos kyis mi lang ba nyid do/ /der ma zad gangs ri'i phreng bas bskor ba'i ljongs 'dir grub pa'i mtha' mi 'dra ba du ma zhig mchis kyang / de dag phal cher dngos dang brgyud
pa'i sgo nas rje btsun sa skya pa'i ring lugs las byung ba dang gus pa can sha stag yin te/ gsang sngags rnying mar grags pa'i so zur gnubs gsum gyi gdung rigs dang
/ sprul pa'i gter ston gu ru chos kyi dbang phyug sogs bka' gter gyi skyes chen du ma dang / bka' gdams bya yul ba/ do kong ba/ nam mkha' 'bum/ mchims nam mkha' grags/ bcom
ldan rig pa'i ral gri sogs chen por rlom pa du mas kyang chos rje khu dbon gyi gsung gi bdud rtsi blangs/ bsil ljongs thub pa'i rgyal tshab rngog lo chen po'i rgyud 'dzin
rig pa'i dbang phyug phywa pa chen po dang / nyang bran pa chos kyi sengge sogs kyis sa chen gyi dngos slob

skyur?skyu ra a seng las zab don gyi smin grol gsan/ bka' brgyud stong gi chu mgo lta bu dpal phag mo gru pa ni sa chen gyi zhabs pad lo bcu gnyis su bsten/ lam 'bras kyi gzhung
bshad mdzad/ phyis rje btsun grags pa la'ang gsung gi bdud rtsi gsol te nyams rtogs kyi padmo rgyas pa nyid/ dwags po rin po ches bogs 'don par mdzad pas brgyud 'dzin
gyi slob ma grags pa can yin zhing / 'di las 'bri stag khro gling 'brug pa sogs bka' brgyud phal mo che byung / kam tshang bka' brgyud kyi thog ma karma pa dus gsum mkhyen
pas sa chen gyi dngos slob dpal rga lo/ /kham pa a seng / gshen rdor seng rnams las lam 'bras sogs gsan/ shangs pa bka' brgyud kyi grub chen rmog cog pas mkhas pa a
seng dang / gnyen ston sbas pa'i rnal 'byor gyis rjes btsun grags pa'i zhabs pad yun ring du bsten nas lam 'bras sogs zab don blangs/ kun mkhyen bu ston rin po ches sa skya
pa nas brgyud pa'i sngags dang mtshan nyid phal cher gsan nas 'chad rtsod rtsom gsum rtsal du bton/ rje btsun grags pas ye shes kyi skus rjes su bzung / jo nang pa kun
mkhyen chos sku 'od zer ni sa paN gsung las skyes pa'i slob ma yin cing / dol bu pa shes rgyab rgyal mtshan kyang sa skyar mtshan

nyid kyi phyogs la sbyangs shing / sku tshe'i smad sa skya paNDi tas byin gyis rlabs pas thal 'gyur ba'i lta ba thugs la 'khrungs zhes kyang gtam du grags/ shangs ston lo tsA
ba rdo rje rgyal mtshan nas bzung ste bo dong phyogs las rnam rgyal gyi bar du byon pa rnams sa skya pa'i dge ba'i bshes gnyen du gtogs shing / phyogs las rnam rgyal gyis
grub mtha' sa skya par zhal gyis 'ches tshul rnam thar na gsal/ rgyal sras thogs med pas kyang chos rje bla ma dam pa sogs las sa lugs kyi gdams pa bsam gyis mi khyab
pa gsan/ deng dus nyi zla ltar ri bo dge ldan pa'ang / sa skya'i las chen red mda' ba gzhon nu blo gros kyi slob ma rab 'byams smra ba bdun gyi nang tshan/ sras kyi mchog
gyur blo bzang grags pa dang / rtsod pa'i mchog gyur dar ma rin chen dang / zhes gsungs pa'i yab sras 'di gnyis byung ba yin zhing / gzhan yang rje rin po ches bla ma dam
pa dang / sa bzang ma ti paN chen sogs las zab chos mang du gsan/ mtshan nyid sa lugs dang / sngags bu lugs gtso bor ston pa'i tshul 'jam mgon bla ma rang nyid kyi rnam
thar las kyang 'byung bas mtshon/ ji skad du/'dzam gling thub pa'i rgyal tshab sa skya pa'i/ chos kyi brgyud pa

'dzin pa'i slob ma ru/ /ma gyur gangs ri'i khrod 'dir bstan 'dzin du/ /zhal gyis 'ches pa'i mkhas pa 'ga' yod min/ /zhes ched du brjod pa'ang don gyi snying pos lci ba nyid
do/ /de lta bu'i dpal sa skya pa'i bstan pa la bka' drin mchog tu che ba ni/ 'khon dkon mchog rgyal po'i dus su gsang sngags phyi 'gyur gyi bstan pa'i dbu brnyes/ dpal brtse
ba chen pos srol btod/ rje btsun sku mched kyis dar zhing rgyas par mdzad/ chos rje khu dbon gyi sku ring la gangs can thams cad sa skya pa'i chos srid kyi gdugs dkar
po'i grib mar dbang du bsdus te shin tu dar bar mdzad pa las/ bshad pa'i rgyun thams cad shar nub gur gsum/ sgrub pa'i rgyun tshogs nyan zhang gsum sogs kyis bzung / chos
rje bla ma dam pa la bshad sgrub thams cad kyi bka' babs/ de rjes mdo la mkhas pa g.yag phrug sangs rgyas dpal dang / kun mkhyen rong ston shes bya kun rig ste/ g.yag
rong rnam gnyis sam re mda' ba gzhon nu blo gros te g.yag gzhon rnam gnyis/ sngags la mkhas pa ngor chen rdo rje 'chang kun dga' bzang po/ rdzong pa kun dga' rgyal mtshan
ste kun dga' rnam gnyis/ gnyis ka la mkhas pa kun mkhyen go bo rab 'byams pa bsod nams sengge dang /

gser mdog paN can shAkya mchog ldan te go shAka rnam gnyis ces rje btsun sa skya pa'i bstan 'dzin gangs can mdzes par byed pa'i rgyan drug byon nas bshad sgrub kyi dga' ston
phyogs brgyar spel/ gzhan yang nya dpon kun dga' dpal dang / mkhan chen brtson bgrus dpal te mkhas pa nya brtson rnam gnyis/ sems dpa' chen po gzhon nu rgyal mchog /byams
chen rab 'byams pa sangs rgyas 'phel/ smar khams grags pa bzang po/ kun mkhyen nam mkha' bsod nams/ rong ston don yod dpal/ 'jam dbyangs kun dga' chos bzang / mus rab
'byams pa byams pa thugs rje dpal bzang / 'bum rab 'byams pa byams pa chos kyi don grub/ gzhung brgya pa dngos grub dpal 'bar/ mnga' ris pa lha dbang blo gros/ stag phyag
pa kun dga' dpal 'byor/ shel grogs paN chen blo gros chos kyi rgyal po/ gzi bka' bcu shAkya blo gros/ mang thos klu sgrub rgya mtsho/ mkhan chen ngag dbang chos grags/ ngag
dbang bstan pa'i rdo rje sogs bgrang gis mi lang ba zhig byon nas/ pod chen drug gtsor gyur pa'i dpal sa skya pa'i mtshan nyid bka' srol la 'chad rtsod rtsom gsum gyis
gtan la phab cing / bshad rgyun 'khrul med du 'dzin pa'i chos grwa chen po mang

du btab/ khyad par sngags phyogs la/ dpal sa skya pa'i gdan sa gong 'og tu/ theg chen chos rje kun dga' bkra shis/ rgya gar ba shes rab rgyal mtshan/ bdag chen blo gros rgyal
mtshan/ sa lo kun dga' bsod nams/ sngags 'chang kun dga' rin chen nas/ ngag gi dbang po kun dga' blo gros yab sras brgyud 'dzin dang bcas pa/ rtse gdong khri chen bsod
nams lhun grub rnams bka' drin che zhing / spyir yang thams cad mkhyen pa dkon mchog lhun grub kyis/mi shes gdol ba'i phru gu phongs pa yi/'khor gyis btegs la 'jig rten
'dren pa zhes/smig rgyur 'bab chur sgrogs pa'i grags stong sgras/ /'jig rten yam yoryam mor byed dang 'di mi mtshungs/ /zhes pa ltar gdung brgyud rin po che 'di rnams mkhyen
rab dang / mthu stobs sogs skyes thob kyi yon tan kho na'ang gzhan sprul pa'am/ gdung brgyud ches chen por rlom pa rnams kyis kyang cha tsam bsgrun med pa ni deng sang
gi bar du mngon sum tshad mas grub/ bye brag tu ngor chen rdo rje 'chang chen po'i bka' srol 'dzin pa la/ mus chen dkon mchog rgyal mtshan/ kun mkhyen bsod nams sengge/
thams cad mkhyen pa dkon mchog lhun grub/ paN chen nam mkha' dpal bzang / sgrub khang pa mkhas

grub dpal ldan don grub/ 'jam mgon sangs rgyas phun tshogs/ zhu chen ma hA paNDi ta tshul khrims rin chen rnams ni 'gran zla dang bral ba'i mkhas grub yin cing gzhan yang mkhan
chen bkra shis lhun grub/ rdo rje 'chang dpal ldan chos skyong / rin chen mi 'gyur rgyal mtshan sogs mkhyen rab dang phrin las rgya che ba'ang mang du byon/ rdzong pa'i
bka' srol la/ mus srad pa rdo rje rgyal mtshan dang / kun mkhyen rdo rje gdan pa kun dga' rnam rgyal sogs brgyud 'dzin dang bcas pas bshad sgrub mdzad/ snyan brgyud rgya
mtsho'i mnga' bdag tshar pa chos rje'i ring lugs ni/ 'jam dbyangs mkhyen brtse'i dbang phyug mkhan chen bslab gsum rgyal mtshan sogs nas/ gnas gsar ba ngag dbang kun
dga' legs pa'i 'byung gnas sku gong 'og gi bar du byon pa'i slob bshad rtsa ba'i brgyud pa dang / gzhan yang mang thos klu sgrub rgya mtsho/ bod mkhar ba me tri don grub
rgyal mtshan/ dgon gsar ba bsod nams chos 'phel/ mkhan chen ngag dbang chos grags/ rgyal dbang lnga pa rin po che ngag dbang blo bzang rgya mtsho/ grub chen sangs rgyas rgya
mtsho sogs kyis spel/ chos rje tshar pa'i brgyud pa las byung ba'i nA ro mkha' spyod ma'i skor sogs snyan brgyud

gser chos kyi skor rnams rmor chen nas/ 'jam dbyangs bde ba'i rdor rje/ stag phu pa blo bzang bstan rgyan/ lcang skya rol pa'i rdo rje/ thu'u kwan blo bzang chos kyi nyi ma/
stag phu pa chos kyi dbang phyug sogs dang / gnas gsar ba las zhi ba lha 'phags pa dge legs rgyal mtshan gyis gsan pas dge lugs pa'i phyogs su shin tu dar zhing yig cha'ang
mang du mdzad snang ngo/ de ltar dpal sa skya pa brgyud 'dzin dang bcas pa'i rnam thar rgyas pa ni/ dkon mchog lhun grub kyis mdzad pa'i bstan pa spyi'i chos 'byung
bstan pa'i rgya mtshor 'jug pa'i gru chen 'jam mgon sangs rgyas phun tshogs kyi zhal skong dang bcas pa/ mang thos klu sgrub pa'i bstan rtsis/ mkhan chen ngag dbang chos
grags kyi phodpod chen drug gi 'bel gtam rin chen mdzes pa'i phra tshom/ thub bstan pa chos rnam rgyal gyi chos 'byung 'bel gtam nyung ngu me tog sar pa'i do shal/ dkon mchog
lhun grub kyi sa skya'i gdung rabs tshigs bcad dang / a mes zhabs kyis mdzad pa'i gdung rabs chen mo ngo mtshar bye ba'i bang mdzod/ de'i kha skong kun blos mdzad pa/
sa lo chen po dang / sngags 'chang kun dga' rin chen nas/ kun blo yab sras bar so so'i rnam thar rgyas pa/ rje btsun birwa pa nas mkhan

chen bkra shis lhun grub yan ngor lugs gsung ngag dang gdan rabs kyi rnam thar rgyas pa pod gsum/ de phyin dpal chos/ mi 'gyur rgyal mtshan/ chos skyong bzang po sogs so so'i
rnam thar/ mkhan chen sangs rgyas phun tshogs kyis mdzad pa'i ngor pa'i gdan rabs nor bu'i phreng ba dang / de'i kha skong dpal chos sogs kyis mdzad pa dkon mchog grags
pa yan gyi rnam thar mdor bsdus/ bdag chen rdo rje 'chang nas gnas gsar ba legs pa'i 'byung gnas bar gyi tshar lugs bla ma brgyud pa'i rnam thar pod 'di las zhwa lu mkhan
chen yan 'bras spungs su par yod/lnga/ 'jam dbyangs mkhyen brtses mdzad pa'i slob bshad khog phub kha skong dang bcas pa/ 'jam mgon a mes zhabs kyis mdzad pa'i lam 'bras
chos 'byung chen mo rtsa 'grel/ bde mchog gsang 'dus/ gshed skor/ mgon po rnams kyi chos 'byung / phur pa'i rnam bshad kyi thog ma'i lo rgyus tshar chen dang ngag dbang
chos grags sogs kyis mdzad pa mgon po'i chos 'byung / ngag dbang chos grags kyis mdzad pa'i lam 'bras/ bde mchog/ gshed skor sogs kyi lo rgyus/ dmar po skor gsum gyi lo
rgyus so so'i glegs bam las 'byung ba/ thu'u bkwan chos kyi nyi mas mdzad pa'i

rnal 'byor ma'i bla ma brgyud pa'i lo rgyus sogs las shes par bya zhing / de lta bu'i bstan 'dzin gyis skyes bu dam pa tshad ldan rnams kyi don gyi rnam thar kyang mdor bsdu
na/ rje btsun sa skya paNDi ta chen pos/ thog mar shes bya kun la mkhas par bya/ /bar du mkhas pa'i tshogs su legs par bshad/ /tha ma 'bris'dris pa'i don la brtson pas
bsgom/ /dus gsum rgyal ba kun gyi bzhed gzhung yin/ /zhes gsungs pa ltar/ gzhi tshul khrims rnam par dag pas bzung te/ paNDi ta dang lo tsA chen po rnams kyis bsgyur zhing
gtan la phab/ mkhas grub rnams kyis bshad cing nyams su blangs pas blo gros dang ldan pa thams cad la tshad mar grags shing grub pa'i mdo sngags kyi gzhung lugs rgya mtsho
lta bu la mang du thos pa'i mthar son par byas/ de dag gi tshig gi sdeb sbyor/ don gyi dgongs 'grel/ cho ga'i phyag len phra mo tshun chad la'ang dngos dang btags pa/
dgongs gzhi dang dgos pa/ rang gzhan gyi grub mtha'i khyad par sogs bsam byung gi rig pas sgro 'dogs zhib mor bcad/ gzhan la 'chad pa dang / bstan bcos rtsom pa sogs gang
gi tshe'ang lung dang rigs pas grub cing / bla ma brgyud pa'i man ngag las ji ltar 'byung ba 'khrul med du skyong ba las gzhan

gzhung gi zer sgros dang / rang bzo'i dri ma phra mo tsam gyi bsre slad kyang mi mdzad/ zab mo'i lam spyi dang / khyad par khyab bdag rdo rje 'chang chen po dang grub chen
bir wa pa nas rgya bod kyi mkhas grub zam ma chad par brgyud cing / mi bar du khyi ma zhugs/ mkha' 'gro'i zhal rlangs ma yal ba'i gsung ngag rin po che snyan brgyud tshad
ma bzhi ldan thugs nyams su bzhes te/ dang po rgyu dus kyi dbang gis smin par byas/ bar du lam dus kyi dbang gi chu bo ma nub pa thun bzhir blang bas gsos te rim pa gnyis
kyi lam bzhi la goms pas/ mthar 'bras bu'i dus kyi dbang gis tshe 'di'am bar do sogs nges par phyag rgya chen po mchog gi dngos grub la gshegs pa'i lam gzhan las ches khyad
par du 'phags pa dang / gzhan yang mchog sgrub pas thun mong zhar la 'byung ba dang / thun mong sgrub pas mchog zhar la 'byung ba'i zab rgyas kyi gdams pa lag tu lon
nges pa du mas rang gzhan thams cad la gnas skabs dang mthar thug gi dngos grub rnam gnyis la bde blag tu sbyor bar mdzad pa yin la/ gzhan yang rang gi grub mtha' ma 'khrul
bar skyong ba las gzhan lugs kyi rjes su mi 'brang yang / de dag lung rigs kyi dpyad pa re tsam ma gtogs rgyu mtshan med pa'i sdang zhen

gyis smod pa sogs grub mtha'i chags sdang mi mdzad/ nang du nyams rtogs dang / mngon par shes pa sogs rgya che ba mnga' yang sbas pa'i ngang tshul lta bur mdzad de/ dpal gsang
ba 'dus pa las/ phyi ru nyan thos spyod pa skyong / /nang du 'dus pa'i don la dga'/ /zhes gsungs pa ltar/ phyag len du btab pas/ mdo sngags rig gnas dang bcas pa'i gzhung
lugs rab 'byams rgya bod kyi shing rta chen po rnams kyi bzhed srol ji lta ba bzhin du smra ba'i paNDi ta dang / rgyud sde nas gsung ba'i lam 'khrul med bsgoms pas phyag
rgya chen po'i ye shes dang sa lam gyi yon tan mtshan nyid pa rgyud la skyes pa'i grub thob rnal 'byor gyi dbang phyug bsam gyis mi khyab pa zhig byon pa yin no/ /de
dag gis bshad sgrub mdzad pa'i chos kyi rnam grangs deng sang rgyunrgyan bzhugs pa'ang / bstan pa rin po che'i sgor zhugs pa dang / zhugs pa'i rten de dang thos bsam bya
ba'i yul gnyis/ dang po ni/ so so thar pa'i sdom rgyun/ paN chen shAkya shrI nas 'jam dbyangs sa paN sa skya lha khang chen mo'i sdom rgyun sogs nas brgyud pa dang / mkhan
chen rdo rje dpal sogs nas thams cad mkhyen pa kun dga' bzang po yab sras las brgyud pa'i sdom rgyun ngor pa'i sdom rgyun phyag len dang bcas rnam par dag pa/ gnyis pa
la

rgyu mtshan nyid kyi theg pa dang / 'bras bu gsang sngags rdo rje theg pa gnyis las/ dang po ni/ las dang po pa 'jug pa'i sgo bsdus tshad kyis rig pa'i lam phyes nas/ tshad
ma rnam 'grel dang / rig gter sogs tshad ma'i gzhung dang / 'dul ba mdo rtsa2/ mngon pa mdzod3/ phar phyin mngon rtogs rgyan4/ dbu ma 'jug pa5/ mdo sngags spyi'i gzhung
sdom 6gsum ste pod chen drug gi bshad srol phul du byung ba sa skya thub bstan lha khang chen mo/ rta nag rnam rgyal/ skyes tshal gong 'og/ thub bstan ra ba smad/ rnam rab
dwags po grwa tshang / a mdo gdu bu dgon sogs su rgya cher dar zhing / des mtshon pa'i gzhung mang po'i lung sems bskyed lugs gnyis/ blo sbyong zhen pa bzhi bral dang /
don bdun ma sogs nyams len gyi skor rnams so// gnyis pa la spyir rgyud sde bzhi'i skor dang / bye brag tu slob bshad gser chos kyi skor dang / rjes 'brel bla ma'i gsung
'bum rnams las/ dang po la'ang spyi bka' dang / zur bka' gnyis las/ dang po ni/ rdo rje phreng ba'i dbang / sgrub thabs brgya rtsa/ rgya mtsho/ snar thang brgya rtsa sogs
kyi rjes gnang dang / gnyis pa la/ thog mar bya ba spyi'i rgyud la rigs gsum spyi'i dbang bskur ba/ so so'i rgyud la/

de bzhin gshegs pa'i rigs kyi gtso bo thub dbang gnas brtan bcu drug/ 'od zer dri med/ sman bla/ klu dbang rgyal po sogs dang / rigs kyi bdag po 'jam dpal ma ti lugs/ gang
blo ma/ shes rab 'khor lo/ smra seng sogs kyi skor/ rigs kyi yum/ srung ba lha lnga'i dbang / 'od zer can/ gza' yum/ rigs kyi gtsug tor gdugs dkar lha nyer bdun ma dang /
lha bcu bdun ma/ gtsug gtor dri med sogs kyi dbang / rigs kyi khro bo mi g.yo ba dkar sngon gyi skor/ padma'i rigs kyi gtso bo tshe dpag med lha dgu dang / 'chi med rnga
sgra/ mi tri'i lugs kyi tshe dpag dkar po/ smra mi snyan gyi rang gzungs/ rigs kyi bdag po spyan ras gzigs klu sgrub lugs lha so bdun ma'i dbang / bcu gcig zhal dpal mo
lugs/ thugs rje chen po skyer sgang lugs/ sa lugs thugs rje chen po dang phyag rgya chen po zung 'jug dang / gtso 'khor gsum pa/ don yod zhags pa lha lnga/ sengge sgra sogs
kyi rjes gnang man ngag dang bcas pa/ rigs kyi yum sgrol dkar bka' babs dgu ldan dang / 'od zer drug sbrags kyi rjes gnang zab khrid man ngag dang bcas pa/ seng ldeng
nags sgrol gtso rkyang / jo lugs sgrol ma nyer gcig dang / sgrol ma bar chad kun sel/ dbang gi

sgrol ma dmar mo sogs kyi rjes gnang / maNDal bzhi pa'i man ngag/ lha mo shra ma Na'i skor/ rigs kyi khro bo rta mgrin zla rgyal lugs/ grub rgyal lugs/ rigs kyi khro mo ri
khrod ma ser mo'i rjes gnang man ngag dang bcas pa/ rdo rje rigs kyi gtso bo mi 'khrugs pa lha dgu'i dbang / rigs kyi bdag po phyag na rdo rje 'gro bzang lugs/ rnam 'joms
ba ri lugs/ rigs kyi pho nya sme brtsegs lugs dang / jo lugs man ngag bcas/ rigs kyi pho nya mo/ khro mo sme brtsegs sogs so/ /nor can gyi rigs/ ba ri lugs kyi dzam ser
nag/ jo lugs dzam dkar 'brug zhon man ngag dang bcas pa/ rnam sras ser chen sogs rjes gnang rigs mi 'dra ba 'di la rgyud sde gong 'og ci rigs par yod bcu bdun dang / man
ngag rab tu mang po'i lugs bcas bzhugs pa yin no/ /gnyis pa spyod rgyud la/ gshegs rigs kyi bdag po 'jam dbyangs a ra pa tsa na lha lnga'i dbang dang / dpaldpa' gcig pa'i
rjes gnang / gsum pa/ rnal 'byor gyi rgyud la cha mthun gyi rgyud sbyong dkyil bcu gnyis dang / kun rig/ phyag rdor 'chi 'joms sogs dang / kun rig gi gzhung gzhan phan skor
gsum sogs yig cha mang po'i lung / rgyud sde bzhi pa bla med kyi rgyud la gsum

las dang po pha brgyud la/ gsang 'dus mi bskyod pa/ 'jam pa'i rdo rje/ spyan ras gzigs rnams kyi dbang lung / gshed dmar lha lnga'i dbang zab 'khrid dang bcas pa/ dgra nag
bcu gsum ma/ 'jigs byed sa lugs dang / rwa lugs ro langs brgyad skor/ ra lugs bcu gsum ma rnams kyi dbang / skyo lugs rwa rtse sems 'dzin dang / rwa lugs mkha' 'gro'i snyan
brgyud kyi 'khrid/ rgyab brten lung pod bzhi/ dug dbang rma bya rgyas pa dang / 'jigs byed dpa' gcig/ las gshin rigs bzhi dang bcas pa'i rjes gnang / de dag gi rgyab brten
lung pod bzhi/ gnyis pa ma rgyud la sgo drug las/ he ru ka'i rigs kyi rgyud bde mchog dus 'khor ltar bkral ba mkha' 'gro rgya mtsho dang / rnal 'byor gsang mtha' ltar
bkral ba lU dril nag gsum dang / bde mchog bong zhal can kyi dbang / dpyal lugs phag mo skor dang / phag dkar shes rab gsal byed rnams kyi byin rlabs/ padma gar dbang gi
rigs su gtogs pa/ ku ru kulle lha lnga'i dbang / tshe 'di rgyud sde'i rigs su he ru ka'i rigs su gtogs dpag grub rgyal lugs kyi byin rlabs/ thugs rje chen po tshom bu lugs
kyi khrid 'di pha rgyud du bzhed pa'ang yod rta mchog gi rigs bcom ldan 'das rdo rje gzhon nu'i dbang

bskur man ngag dang bcas pa/ nyi sbas lugs kyi sgrol ma nyer gcig gi rjes gnang / gsum pa gnyis med kyi rgyud la/ dpal kye rdo rje man ngag lugs/ 'grel pa lugs/ mtsho skyes
lugs/ nag po lugs sku gsung thugs snying po kye rdo rje dang bcas pa bka' babs bzhi la dbang ka bdun/ yum bka' bdag med lha mo bco lnga/ bshad rgyud rdo rje gur/ cha mthun
gyi rgyud/ sam bu Ta rnams kyi dbang / gur gyi las rgyas pa'i lha gsum zhes phyag na rdo rje 'byung po 'dul byed/ sher 'di'i zur ka yod med dpyad phyin dkar mo/ so 'brang
dkar mo rnams kyi rjes gnang / dpal dus kyi 'khor lo'i sku gsung thugs yongs rdzogs kyi dbang / rgyud de nyid las gsungs pa'i las rgyas pa'i lha gsum zhes/ rdo rje shugs/
rdo rje khyung khra/ sna tshogs yum/ rnams kyi rjes gnang sogs so// gnyis pa thun mong ma yin pa snyan rgyud gser chos kyi skor la/ thog mar gsung ngag rin po cher/
dpal kye rdo rje man ngag lugs kyi rgyu dbang / aShTa'i bzlas lung / lam dbang / yig brgya'i bzlas lung / lam zab phyi nang / bla ma rin 'byung / tshar gsum khug pa/ bir
srung phyi nang / bdag med ma/ lam sbas bshad/ brda don gsal ba/ brda tshig brgyud thung mong dang / thun min/

sgrub pa lung sbyin/ gsang bcu'i rgyas gdab/ rnam 'joms bir lugs/ rten 'brel srung ba rnams kyi byin rlabs/ lam 'bras lugs kyi mgon rkyang gi rjes gnang / lam 'bras tshogs
bshad dang / slob bshad so so'i nyams khrid/ lus sbyong dang 'khrul 'khor gyi phyag len/ rgyab brten lung gi rim par/ tshogs slob so so'i rnam thar glegs bam du ma/ lam 'bras
glegs bam pod ser lam skor dang bcas pa/ pod dmar/ pod nag/ stong ra ba'i pod sngon/ gzhung bshad sras don ma/ tshar chen gyi rnam bshad nyi zer sogs dang / mkhyen brtse'i
khrid yig sogs klu sgrub dang / ngag dbang chos grags/ ngag dbang brtan rdor sogs bla ma phyi ma'i gsung rabs bcas rab tu mang po'i lung dang / lcags ri'i khongs las
mi 'da' ba'i snyan brgyud gser chos bcu gsum zhes grags pa la mchog bsgrubs pa la thun mong zhar la 'byung ba dmar mo skor gsum mam/ mkha' spyod skor gsum zhes grags par/
1nA ro mkha' spyod ma ngor lugs dang / tshar lugs so so'i byin rlabs/ bskyed rdzogs kyi nyams 'khrid/ chos nyid dngos bstan gyi byin rlabs/ rtsa dbu ma che ba'i 'khrid/
2 inatra dang / 3 mai tri mkha' spyod kyi byin rlabs/ rgyab brten lung pod gsum/ thun mong sgrub pas mchog zhar la 'byung

pa dmar po skor gsum la/ ku ru kulle phyi sgrub  ngordordor lugs thun mong dang thun mong ma yin pa'i rjes gnang / tshar lugs nang sgrub thun mong dang thun mong ma yin pa'i
rjes gnang / DomabI lugs kyi gsang sgrub lha lnga'i byin rlabs/ lung pod gcig/ tshogs bdag dmar chen ngor lugs thun mong ma yin pa/ tshar lugs dmar chen phyag bcu gnyis
pa thun mong ma yin pa/ dmar chen khyad par can/ jo lugs tshogs bdag dkar po chags pa rdo rje dang / phyag bzhi pa'i rjes gnang ste lnga/ 5 lung pod/ 6khro bo kag chol 'dod
pa'i rgyal po la ngor lugs thun mong ma yin pa 'dod pa lha'i rjes gnang dang / gsang sngags sgra'i rjes gnang gnyis/ lung pod/ de rnams kyi phyag len dmar khrid kyi rgyun
dang bcas pa/ dmar chung skor gsum mam gnyan lo'i dbang gi lha gsum du grags pa/ 7 ku ru kulle dpal mo gser gyi snying thigthag can/ 8 nor rgyun ma dmar mo/ 9 lha mo
ti nu ma rnams kyi rjes gnang man ngag gi lung dang bcas pa/ 10 seng gdong sngon mo/ 11 'jam dpal nag po/ 12 rdo rje khyung khra/ 13 dzam dmar srog sgrub rnams kyi rjes
gnang / so so'i man ngag gi lung dang bcas pa/ gzhan yang gser chos bcu gsum gyi steng / 14 sengge sgra'i ngag srung 'grol gyi rjes gnang lung dang bcas pa bsnan pas/ klu
pa'i

gser chos bcu bzhi grags shing / gser chos su gtogs pa tshe dpag med sprul sku'i rjes gnang / gnyan lo'i gser chos dzam bha la sum bsgril gyi sgom lung / lha mo dbyu gu spun
gsum gyi man ngag gi lung bcas so/ /dpal sa skya pa yab sras rnams la bstan pa srung ba'i mtshon cha rdo rje'i chos srung rgya mtsho lta bu zhig bka' babs pa las gtso bor
gyur pa ni rdo rje nag po chen po gur zhal gnyis te/ de yang gur gyi mgon po'i skor la bka' babs bzhi las/ ga ya dha ra nas brgyud pa 1 lam 'bras lugs kyi mgon rkyang
dang / sgrub thabs brgya rtsa nas 'byung ba'i ba ri lugs kyi mgon rkyang gnyis kyi rjes gnang / so so'i man ngag gi lung / 3kha chen paNDi ta nas brgyud pa'i spu gri skor
gsum gyi lung / shin tu zab cing rgya che ba bla ma mal las brgyud pa'i skor la/ smin grol rgyab brten dang bcas pa las/ 4dang po la/ dbang bka' ma nub pa dang / rjes gnang
bka' ma nub pa gnyis kyi dang po ni/ mgon po lha lnga/ lha brgyad/ lha bcu gcig ma/ lha bcu bdun ma/ gri gug 'di ga ya dha ra nas brgyud pa yin/lha lnga snyan brgyud
lugs kyi dbang bcas lnga/ gnyis pa la/ lcam dral/ lha gsum/ lha brgyad thun mong dang / thun mong ma yin pa/ ngor lugs lha brgyad/ lha bcu gnyis ma thun mong dang / thun
mong ma

yin pa/ phyi khrid khro bcu/ gsang khrid lha dgu/ zhar byung mo rkyang du sgrub pa dud sol ma phyi sgrub dang / gsar gsangsgrub kyi rjes gnang gcer bu zangs gri can/ ber nag
zangs gri can/ pu tra thun mong dang thun min/ bran bdud nag po thun mong dang / thun min rnams so/ /gnyis pa las/ phyi khrid/ gsang khrid/ zhar byung mgon po/ dkar po'i
tshe khrid bcas/ gsum pa la/ glegs bam me 'bar ma/ kha skong / snyan brgyud/ yang skong ste snyan brgyud 'dzin pa phyi ma'i gsung rab/ yang skyo mda' bsod nams dbang phyug
gis bsgrigs pa'i kha skong pod chen 2/ gyi ljang pod/ dud sol pod bcas so/ /zhing skyong zhal bzhi pa'i skor la/ 1 bsnyen dus thun mong / 2 sgrub dus thun mong / 3 thun
mong ma yin pa/ 4 gdong brnyan can/ 5 gsang khrid sngon 'gro'i rjes gnang / 6 dkar po tshe 'phel thun mong dang / 7 thun mong ma yin pa/ 8 ser po rgyas byed/ 9dmar po
dbang bsdus/ 10 sngon po bgegs 'joms/ 11 nor sgrub ser po lha dgu/ 12 gnad dbabs mgon po/ 13 khyung zhal can/ 14 shi sa bstan pa/ 15 bram ze mngags gtad/ 16 ye shes kyi mgon
po sengge nag po/ 17 bram nag bshan pa drug skor/ ngor lugs bsnyen dus/ de'i bka' srung begatse lcam sring lha gsum dang / 'khor mang rnams kyi rjes gnang /

zhal gyi gsang khrid tshe khrid dang bcas pa/ thun mong ba dkar chag nor bu'i do shal gyis zin pa pod 1/ thun mong ma yin pa chig brgyud ha la nag po ma bu pod gcig/ begatse'i
pod gcig/ gzhan yang mgon dkar dmag zor ma dur khrod bdag po yab yum rnams kyi rjes gnang / so so'i man ngag gi glegs bam/ gnubs lugs stag zhon/ legs ldan bya rgyud?mchedgsum
sogs kyi rjes gnang bzhugs so// gsum pa gsung 'bum skor la/ sa skya gong ma lnga'i bka' 'bum pod bco lnga/ rgyal sras thog med bka' 'bum pod gcig/ ngor chen rdo
rje 'chang bka' 'bum pod bzhi/ mus chen gcig/ kun mkhyen bsod nams sengge'i sngags phyogs bzhi/ dkon mchog lhun grub bzhi/ dpal ldan don grub gcig/ zhu chen paNDi ta 10 rnams
kyi bka' 'bum yongs rdzogs dang tshar chen yab sras/ paN chen nam mkha' dpal bzang / ngag dbang chos grags/ sangs rgyas phun tshogs/ rmor chen kun dga' blo gros sogs
kyi gsung 'bum thor bu bcas kyis mtshon mdo sngags kyi zab chos rgya mtsho lta bu zhig bzhugs shing / sa ngor tshar gsum gyi ring lugs 'dzin pa'i dgon sde rnams su'ang /
bya rgyud tshe dpag lha dgu/ rnga sgra/ mi 'khrugs pa/ rnam rgyal/ rnam 'joms/ sgrol dkar/ rnal 'byor rgyud kun

rig/ 'chi 'joms rnams/ bla med pha rgyud gsang 'dus mi bskyod pa 32/ 'jam rdor 19/ ma rgyud bde mchog lU 62 nag 63 gnyis/ gnyis med rgyud kye rdor man ngag lugs 9/ gur 45/
samabu Ta 1727 ste ngor lugs dkyil 'khor bdun du grags pa dang / bdag med lha mo bco lnga/ gshin rje gshed dmar nag 'jigs gsum/ 'jigs byed bcu gsum ma/ mkha' 'gro rgya mtsho/
yab chos yang phur gnyis/ dpal dus kyi 'khor lo sogs kyi sgrub mchod dang / bcom ldan 'das rdo rje 'jigs byed dang / rdo rje nag po chen po sogs kyi gtor zlog gis mtshon
te bshad sgrub kyi phrin las gong 'phel gong dkar rdo rje gdan dang / bkra shis chos sde sogs su sa lugs dang / bu lugs 'dres ma'i sgrub mchod shin tu mang par bzhugs
so// du bzhugs pa lags so/ /sa skya pa zhes grags pa'i sgra don ni/ rje btsun rin po che grags pa rgyal mtshan gyi zhal nas/sa dkar po sengge'i gdong pa 'dra/ /dpal ldan
sa skya sengge'i lus/ /'gro drug gi bsam pa 'gengs pa po/ /rje rdo rje 'chang gi bzhugs gnas yin/ /zhes gsungs pa ltar gnas kyi ming gang zag la chags pa yin no// dpal
ldan sa skya pa'i ring lugs la dgag pa mdzad mkhan cher ma byung mod/ 'on kyang mkhas grub dge legs

dpal bzang sogs dge lugs pa'i phyogs dang / kun mkhyen bu ston rin po che dang / bo dong pa phyogs las rnam rgyal sogs kyis kyang cung zad dgag pa gnang ba'i lan ngor chen
rdo rje 'chang dang / kun mkhyen bsod nams sengge sogs kyis gsung rabs las shes par bya zhing / paN chen shAka mchog pas sdom gsum la dogs pa 'dri ba bkod pa dang / thams
cad mkhyen pa padma dkar pos kyang sdom gsum gyi thad nas dgag sgrub cung zad dang / brtags gnyis 'chad pa rnams la dri pa gnang ba sogs kyi lan kun mkhyen rin po che/ glo
bo mkhan chen/ klu sgrub rgya mtsho/ ngag dbang chos grags sogs kyis rim par gnang ba dang / chos rje ngor pa la rdzong lung bas dgag pa byas pa'i lan thams cad mkhyen
pa dkon mchog lhun grub dang / ngag dbang brtan pa'i rdo rje sogs kyis mdzad pa dang / jo nang pa sogs kyi phyogs nas gsang chen slob bshad pa'i ring lugs la zur za mdzad
par/ mang thos klu sgrub dang / mkhan chen ngag dbang chos grags kyis lan zab cing rgya che bar gnang ba rnams la blo gros kyi mig bsgrubs na log rtog gi dri ma dang bral
nas slar yang rgyu mtshan shes nas mi phyed pa'i dad pa thob par 'gyur ro// //

